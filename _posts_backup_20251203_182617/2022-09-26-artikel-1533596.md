---
layout: default
title: "Artikel 1533596"
date: 2022-09-26
categories: ["Wetgeving", "Jaarlijks checken! (januari)"]
question_id: 1533596
answer_id: 1467163
---

# Artikel 1533596

De komende [Data Act ](https://ec.europa.eu/commission/presscorner/detail/en/ip_22_1113)van de Europese Commissie moet het voor consumenten makkelijker maken om gegevens over te dragen die zijn gegenereerd door allerlei apparaten, van slimme gadgets in huis tot elektrische auto’s. Gebruikers moeten gratis toegang krijgen tot hun eigen data. En die data ook kosteloos kunnen verhuizen naar een concurrent of delen met een ander bedrijf.

De Europese privacytoezichthouders stellen in een [advies](https://www.autoriteitpersoonsgegevens.nl/nl/nieuws/toezichthouders-willen-verbeteringen-data-act) (mei 2022) aan de Europese Commissie (EC) een aantal verbeteringen voor van het huidige voorstel voor de Data Act. De toezichthouders wijzen erop dat de Data Act geen afbreuk mag doen aan de bescherming van persoonsgegevens die de Algemene Verordening Gegevensbescherming (AVG) biedt. Ook vinden ze dat overheden geen te ruime bevoegdheid moeten krijgen om persoonsgegevens op te eisen van private partijen.

---

[← Terug naar home]({{ site.baseurl }}/)
