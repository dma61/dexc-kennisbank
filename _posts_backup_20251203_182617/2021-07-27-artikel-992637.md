---
layout: default
title: "Artikel 992637"
date: 2021-07-27
categories: ["Bouwstenen/Principes"]
question_id: 992637
answer_id: 921355
---

# Artikel 992637

Bij machtigen geeft iemand een andere persoon toestemming (een machtiging) voor een specifieke taak, bijvoorbeeld een belastingaangifte en voor een vastgestelde periode, bijvoorbeeld een jaar. Machtigingen kunnen zowel in de particuliere als de zakelijke sfeer worden verleend onder andere particuliere persoon als aan een onderneming.
Naast de machtigingen van een onderneming of rechtspersoon aan een mens (medewerker), kunnen machtigingen aan een rechtspersoon worden vastgelegd, zoals de machtiging van een bedrijf aan een serviceprovider. 

**Machtigen biedt perspectief voor mensen die digitaal achterblijven**
Machtigen wint aan belang in het perspectief van het gegeven dat niet iedereen over dezelfde digitale vaardigheden beschikt. Het overheidsprogramma ‘Machtigen’ moet het recht om iemand te machtigen verbeteren. Machtigen kan ook van belang zijn in financiële processen, bijvoorbeeld wanneer iemand niet (meer) in staat is de eigen financiële situatie te regelen. Financiële dienstverleners kunnen hiermee binnen afzienbare tijd hun voordeel doen.

## Machtigen voor DigiD

**Wat is het?**

Met [DigiD Machtigen](https://machtigen.digid.nl/machtigen/over-iemand-machtigen) kan iemand anders digitaal zaken regelen namens een bepaalde persoon. 

**Hoe regel je het?**

Je kiest op deze [website](https://machtigen.digid.nl/machtigen/over-iemand-machtigen) eerst wat de ander voor jou mag doen: zoals de inkomstenbelasting, of een energielabel aanvragen. En wanneer hij of zij dit mag doen: het komende jaar bijvoorbeeld. Je moet hiervoor inloggen met jouw eigen DigiD.

Na de aanvraag krijg je een code op het scherm te zien. Deze code geef je aan degene die je wilt machtigen. Geef ook je geboortedatum en je Burgerservicenummer (BSN). Degene die jou gaat helpen activeert de code op de website van DigiD Machtigen, en kan daarna voor jou aan de slag.

**Magere ondersteuning voor DigiD Machtigen door dienstverleners (juni 2022)**

Wie op de genoemde website een kijkje neemt, ziet dat maar weinig partijen DigiD Machtigen ondersteunen.

[](https://machtigen.digid.nl/machtigen)

[Delete](#)

## Machtigen eHerkenning

**Waarom machtigen?**
Iemand die met eHerkenning een online-dienst wil afnemen, moet daarvoor gemachtigd zijn: zonder machtiging werkt een eHerkenningsmiddel niet. Een machtiging wordt aangevraagd en is persoonsgebonden, het is een eHerkenningsmiddel. Een machtiging wordt alleen verstrekt door iemand met tekenbevoegd volgens het Handelsregister van de Kamer van Koophandel. Deze tekenbevoegde kan ervoor kiezen om een machtigingenbeheerder aan te stellen die deze rol overneemt en machtigingen kan verstrekken. 

**Machtigingenregister**
In het machtigingenregister wordt de koppeling gelegd tussen het authenticatiemiddel van de gemachtigde en diens bevoegdheid. Op basis van deze gegevens kan het netwerk met een bepaald betrouwbaarheidsniveau verklaren dat iemand met een bepaald authenticatiemiddel namens een bepaald bedrijf mag handelen voor de afname van een bepaalde dienst. De procedure voor het vastleggen van bevoegdheden varieert naar gelang het betrouwbaarheidsniveau. Hoe hoger het niveau, des te meer bewijzen iemand moet overleggen. 

**Bedrijfsbeheerder**
Per bedrijf is het verstandig minstens één ‘administrator’ eHerkenning (bedrijfsbeheerder) aan te stellen. Dit hoeft niet dezelfde persoon te zijn als de tekenbevoegde KvK, maar deze persoon moet wel diens officiële toestemming hebben.

Deze bedrijfsbeheerder kan per eHerkennings-gebruiker binnen zelfde organisatie:

- Middelen (de)activeren;

- Instellen welke diensten de gebruiker mag afnemen (machtigingen).

 **Ontkoppelen inregelen rechten van eHerkenning**
Bij werkgevers, adviseurs/bemiddelaars zijn dus machtigingen ingeregeld. Aan de kant van de dienstverlener is veelal ook sprake van een inregeling van rechten. Mogelijk kunnen deze rechten door een super-user aan de kant van de gebruiker geconfigureerd worden. Het is van belang dit te ontkoppelen van eHerkenning, omdat ook sprake zal zijn van alternatieve inlogmethoden. Wel is het belangrijk om een gebruiker die inlogt met eHerkenning te herkennen zodat de juiste rechten aan deze persoon gekoppeld worden.

## Ketenmachtiging eHerkenning

De ketenmachtiging vormt een alternatief voor de individuele machtiging. Met een ketenmachtiging kunnen organisaties andere organisaties machtigen om namens hen een online-dienst af te nemen met eHerkenning. Ketenmachtigingen zijn vooral handig voor bedrijven die via een tussenpartij (een extern bureau of intermediair) gebruik willen maken van bepaalde diensten die met eHerkenning toegankelijk zijn. De medewerker of machtigenbeheerder van het bedrijf heeft dan niet per se zelf een eHerkenningsmiddel nodig. Het voordeel voor de tussenpartij is dat deze met één eHerkenningsmiddel namens meerdere bedrijven kan inloggen bij diensten waarvoor hij of zij is gemachtigd. Deze tussenpartij hoeft dan geen apart eHerkenningsmiddel aan te vragen voor elke partij die hij of zij vertegenwoordigt. De machtiging aan de tussenpartij moet schriftelijk of digitaal vastgelegd worden bij een erkende leverancier die ketenmachtigingen levert. Inmiddels leveren alle eHerkenningsleveranciers ketenmachtigingen.

 Ketenmachtiging is bijvoorbeeld van belang voor financiële adviseurs die via een serviceprovider gebruik maken van diensten van verzekeraars of voor administratiekantoren die optreden namens een werkgever.

[Delete](#)

---

[← Terug naar home]({{ site.baseurl }}/)
