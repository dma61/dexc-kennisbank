---
layout: default
title: "Artikel 1510416"
date: 2022-09-13
categories: ["Bouwstenen/Principes"]
question_id: 1510416
answer_id: 1443986
---

# Artikel 1510416

### **Inleiding**
Veel betrokkenen hebben baat bij slim gebruik van veel gebruikte overheidsgegevens zoals adressen, persoonsgegevens en bedrijfsnamen. Deze gegevens legt de overheid vast in basisregistraties. Door al bekende gegevens binnen de overheid met elkaar te delen, kan de overheid efficiënter opereren en de dienstverlening verbeteren. Zo hoeft een burger of bedrijf bepaalde gegevens niet steeds opnieuw aan te leveren, maar volstaat één melding. Om de gegevens te kunnen delen, zette de Nederlandse overheid een [Stelsel van Basisregistraties](https://www.digitaleoverheid.nl/overzicht-van-alle-onderwerpen/stelsel-van-basisregistraties/10-basisregistraties/) op. Met inachtneming van de regels voor privaat gebruik kan het Stelsel van Basisregistraties ook voor private organisaties veel gaan opleveren.

### **Wat is een basisregistratie?**
Een basisregistratie is een door de overheid officieel aangewezen registratie met daarin gegevens van hoogwaardige kwaliteit, die alle overheidsinstellingen verplicht gebruiken bij de uitvoering van publiekrechtelijke taken. De kenmerken van een basisregistratie zijn verwoord in [twaalf eisen](https://www.digitaleoverheid.nl/overzicht-van-alle-onderwerpen/stelsel-van-basisregistraties/12-eisen-stelsel-van-basisregistraties/). 

### **Overzicht basisregistraties**

| **Afkorting**

 
| **Omschrijving**

 
 |

| BRP

 
| Basisregistratie personen (bestaat uit ingezetenen en niet-ingezetenen)

 
 |

| HR

 
| Handelsregister

 
 |

| BAG

 
| Basisregistratie Adressen en Gebouwen

 
 |

| BRT

 
| Basisregistratie Topografie

 
 |

| BRK

 
| Basisregistratie Kadaster

 
 |

| BRV

 
| Basisregistratie Voertuigen (kentekenregister)

 
 |

| BRI

 
| Basisregistratie Inkomen

 
 |

| WOZ

 
| Basisregistratie Waarde Onroerende Zaken

 
 |

| BGT

 
| Basisregistratie Grootschalige Topografie (voorheen GBKN)

 
 |

| BRO

 
| Basisregistratie Ondergrond

 
 |

Het Stelsel van Basisregistraties, haar onderlinge verbindingen en de status zijn gevisualiseerd in de [stelselplaat](https://www.digitaleoverheid.nl/overzicht-van-alle-onderwerpen/stelsel-van-basisregistraties/stelselplaat/). Op Noraonline staat een [overzicht](https://www.noraonline.nl/wiki/Producten_van_bouwstenen) van de producten/diensten per basisregistratie.

### **Rollen**
Een beschrijving van de diverse [rollen](https://www.digitaleoverheid.nl/overzicht-van-alle-onderwerpen/stelsel-van-basisregistraties/rollen-stelsel-basisregistraties/) rond Basisregistraties is te raadplegen. Zo is een bronhouder verantwoordelijk voor het inwinnen en bijhouden van de authentieke en niet-authentieke gegevens in een basisregistratie en voor het borgen van de kwaliteit van die gegevens (onder meer naar aanleiding van ontvangen terugmeldingen). Een basisregistratie heeft één of meer bronhouders.

### **Knooppunten**
Naast rollen bestaan ook knooppunten. Een knooppunt is een voorziening of organisatie die het afnemers makkelijk maken aan te sluiten op beschikbare gegevensbronnen (waaronder het Stelsel van Basisregistraties).

Voorbeelden van [knooppunten](https://www.digitaleoverheid.nl/overzicht-van-alle-onderwerpen/stelsel-van-basisregistraties/knooppunten-en-stelsel-basisregistraties/) zijn te raadplegen.

---

[← Terug naar home]({{ site.baseurl }}/)
