---
layout: default
title: "Artikel 992790"
date: 2021-07-27
categories: ["Bouwstenen/Principes"]
question_id: 992790
answer_id: 921508
---

# Artikel 992790

Het doel van de SIVI All Finance Standaard (SIVI AFS) is dat ze de basis vormt voor het beoogde ecosysteem. In het blauw (figuur x) de onderdelen specifiek gericht op het domein financiële dienstverlening. Alle gegevens gerelateerde afspraken zijn gedocumenteerd in de All Finance Datacatalogus. Alle afspraken rond functies en processen zijn gedocumenteerd binnen het All Finance API-raamwerk. 

![](https://static.helpjuice.com/helpjuice_production/uploads/upload/image/9209/direct/1627392324972-1627392324972.png)

figuur x - SIVI AFS is de basis voor digitaal ecosysteem

![](https://static.helpjuice.com/helpjuice_production/uploads/upload/image/9209/direct/1627392345499-1627392345499.png)

figuur x - Bouwstenen SIVI All Finance Standaard

In figuur x is een overzicht opgenomen van de bouwstenen van de SIVI All Finance Standaard. De blauwe blokken zijn specifiek voor de financiële dienstverlening. De gele blokken staan, gerelateerd aan het gebruik van de SIVI AFS, voor richtlijnen rond generieke standaarden. De groene blokken staan voor de uitgangspunten voor de All Finance Datacatalogus en het All Finance API-raamwerk. Het paarse blok omvat alle afspraken rond het beheer en onderhoud van SIVI AFS.

De reikwijdte van de SIVI All Finance Standaard is zeer breed. Binnen het domein financiële dienstverlening omvat de standaard bijna alle branches (zoals schadeverzekeringen, levensverzekeringen, pensioen, hypotheek, lening, etc.) en vele processen (als advies, offerte, aanvraag, wijziging, schadeafwikkeling, etc.). Bij processen gaat het om alle relevante processen tussen partijen die actief zijn in de distributieketen voor financiële dienstverlening: primaire ketenpartijen (verzekeraars, banken, intermediairs, service providers etc.), derden (herstellers, experts, etc.) en de leveranciers die deze processen met hun software of services ondersteunen. Twee werkgebieden zijn op voorhand door SIVI uitgesloten: de processen rondom schadebehandeling voor zorgverzekeringen (www.vektis.nl) en betalingstransacties (www.betaalvereniging.nl).

---

[← Terug naar home]({{ site.baseurl }}/)
