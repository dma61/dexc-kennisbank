---
layout: default
title: "Artikel 1533613"
date: 2022-09-26
categories: ["Wetgeving"]
question_id: 1533613
answer_id: 1467180
---

# Artikel 1533613

**Waarom relevant?**

Dit wetvoorstel raak met name de uitwisseling tussen overheidsinstanties en de totstandkoming geeft een goed beeld van de gevoeligheden rond het uitwisselen van persoonsgegevens.

**Waar gaat het wetsvoorstel over?**

Dit [wetsvoorstel](https://www.eerstekamer.nl/wetsvoorstel/35447_wet_gegevensverwerking_door) wil een juridische basis bieden voor de verwerking van persoonsgegevens door samenwerkingsverbanden. Samenwerkingsverbanden zijn verbanden van bestuursorganen en private partijen die gezamenlijk gegevens verwerken voor zwaarwegende algemene belangen, zoals de bestrijding van fraude en de georganiseerde criminaliteit. Het voorstel is een kaderwet met een aantal algemene regels over de taak van het samenwerkingsverband, de inrichting en het functioneren daarvan.

Dit voorstel voorziet in een juridische grondslag om persoonsgegevens systematisch te delen en te verwerken, waaronder door profilering. Bij algemene maatregel van bestuur (amvb) wordt bepaald welke samenwerkingsverbanden onder deze kaderwet zullen vallen. Dan vindt ook de aanwijzing van de deelnemende partijen plaats, de concretisering van het zwaarwegende algemene belang waarvoor persoonsgegevens mogen worden verwerkt en de werkwijze van het samenwerkingsverband.

**Wetsvoorstel stuit op veel bezwaren**

Het wetsvoorstel is op 17 december 2020 aangenomen door de Tweede Kamer, maar is nog niet door de Eerste Kamer bekrachtigd.

De [Autoriteit Persoonsgegevens](https://autoriteitpersoonsgegevens.nl/nl/nieuws/ap-adviseert-eerste-kamer-neem-wgs-niet-aan) raadt de Eerste Kamer het voorstel in de huidige vorm, niet aan te nemen. ‘’ AP-voorzitter Wolfsen erkent zonder meer dat de aanpak van ‘ondermijnende’ criminaliteit heel belangrijk is.

‘Maar dat moet je wel netjes regelen. Aan de [Toeslagenaffaire](https://autoriteitpersoonsgegevens.nl/nl/nieuws/werkwijze-belastingdienst-strijd-met-de-wet-en-discriminerend) en het [FSV-schandaal](https://autoriteitpersoonsgegevens.nl/nl/nieuws/zwarte-lijst-fsv-van-belastingdienst-strijd-met-de-wet) hebben we gezien hoe mensen in de knel kunnen komen. Dit wetsvoorstel gaat verder. Het gaat ook verder dan het sterk bekritiseerde SyRi.’

‘Dit wetsvoorstel maakt het mogelijk dat nog veel meer instanties persoonsgegevens met elkaar delen, zonder dat er duidelijk iets aan de hand is. En niet alleen overheidsinstanties, ook private partijen. Hier ligt het risico van massasurveillance op de loer.’’

---

[← Terug naar home]({{ site.baseurl }}/)
