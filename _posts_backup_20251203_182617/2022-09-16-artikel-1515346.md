---
layout: default
title: "Artikel 1515346"
date: 2022-09-16
categories: ["Standaarden ► particuliere klant", "Standaarden ►zakelijke klant"]
question_id: 1515346
answer_id: 1448916
---

# Artikel 1515346

### **SEPA**
De realisatie van één uniforme Europese betaalmarkt, de Single Euro Payments Area (SEPA), heeft ertoe geleid dat alle eurobetalingen in Europa zijn gestandaardiseerd.

Door de invoering van SEPA voldoen nationale betaalsystemen en -infrastructuren in dit gebied aan uniforme Europese standaarden. Aanbieders en gebruikers zijn, conform de Europese Verordening voor SEPA, ook verplicht om bij overschrijvingen en automatische afschrijvingen in euro’s dezelfde technische vereisten te gebruiken. Het meest sprekende voorbeeld hiervan is IBAN (International Bank Account Numbers).

### **Overschrijving**
Met de [Europese overschrijving](https://www.betaalvereniging.nl/betaalproducten-en-diensten/europese-overschrijving/) kunnen bankrekeninghouders zowel binnenlandse als grensoverschrijdende betalingen in euro’s van de ene bankrekening (IBAN) naar een andere bankrekening overschrijven. De uitvoering van deze overschrijvingsopdrachten vindt plaats op basis van de uniforme SEPA Credit Transfer (SCT).

De meeste banken bieden hun rekeninghouders hierbij de mogelijkheid om deze opdrachten via verschillende kanalen, zoals via internetbankieren, een app en/of een overschrijvingsformulier te verstrekken. Bedrijven kunnen deze opdrachten ook in batchvorm aanleveren. De aanlevering daarvan kan op verschillende manieren plaatsvinden. 

### **Incasso **
Bij een Europese incasso geeft een rekeninghouder via een machtiging toestemming aan een begunstigde om doorlopend (of eenmalig) automatisch bedragen van zijn betaalrekening (IBAN) te laten afschrijven. Bijvoorbeeld om maandelijks een factuur te betalen of een donatie te verrichten.

Bedrijven en charitatieve instellingen bieden deze betaalmogelijkheid voor eurobetalingen vaak aan hun klanten aan. Er zijn twee Europese incassovarianten:

- voor de [consumentenmarkt](https://www.betaalvereniging.nl/betaalproducten-en-diensten/europese-incasso/standaard-europese-incasso/):  

- voor de [business-to-business-markt](https://www.betaalvereniging.nl/betaalproducten-en-diensten/europese-incasso/zakelijke-europese-incasso/).

### 
** ****QR-codes**

De European Payments Council (EPC) ontwikkelde een [standaard](https://www.europeanpaymentscouncil.eu/document-library/guidance-documents/quick-response-code-guidelines-enable-data-capture-initiation) om alle betaalgegevens die nodig zijn voor een gewone Europese overboeking in een QR-code te zetten: het bedrag, het IBAN van de ontvanger, de naam van de ontvanger en een omschrijving of betaalreferentie. Dankzij EPC QR-codes kunnen betalers met een mobiele telefoon makkelijker overboeken, zonder vergissingen of tikfouten te maken. De begunstigde kan de juiste betaalgegevens in een QR-code zetten en de betaler moet die QR-code alleen maar met een bankapp scannen om over te boeken. Hij hoeft daarbij zelf geen betaalgegevens in te tikken.

---

[← Terug naar home]({{ site.baseurl }}/)
