---
layout: default
title: "Artikel 992852"
date: 2021-07-27
categories: ["Oplossingen ► B2B (keten)"]
question_id: 992852
answer_id: 921570
---

# Artikel 992852

Deze service is uiteindelijk gericht op de consument, maar wordt aangeboden door een dienstverlener.

De [HDN Bronservice](https://www.hdn.nl/proceduresdocu/handboek-bronservice/) faciliteert beveiligd en gestandaardiseerd datatransport. Via één koppeling met HDN worden ‘alle’ bronnen ontsloten. Momenteel ondersteunt HDN de volgende bronnen: Kadaster, Calcasa, NBWO, NWWI, Taxateurs Unie, Kamer van Koophandel, NHG, Experian en UWV. HDN zal het aantal bronnen verder uitbreiden, met als uiteindelijke doelstelling dat alle benodigde documenten in het hypotheekproces kunnen worden vervangen door directe brondata.

**Kadaster**

Met deze koppeling wordt bekend welke onderpanden de consument bezit. 

**Calcasa/NBWO**

Op basis van modelmatige waardebepalingen kan de actuele waarde van een onderpand (woonhuis) worden bepaald. HDN en Calcasa/NBWO bieden de mogelijkheid om een directe koppeling met het systeem te maken, zodat waardebepalingen, risicoscores, woning- en woningmarktgegevens realtime kunnen worden opgevraagd. De koppeling vindt plaats via HDN EA/EX. Deze dienst kan worden ingezet in de oriëntatie-, advies-, acceptatie- & beheerfase van een financieel product, waarbij de waardeontwikkeling op onderpand een belangrijke rol speelt.

**NWWI (via TaxCon) **

HDN Taxcon is een centraal systeem binnen het HDN platform waar aanbieders en taxatie/ validatie instellingen rapporten kunnen opvragen en aanbieden. 

**Kamer van Koophandel**

Via deze koppeling wordt het volgende ondersteund:

- Controleren of op het onderpand een (zelfstandige) onderneming geregistreerd staat, zodat eventuele aanvullende stukken opgevraagd kunnen worden. 

- Controle van aannemer bij het uitbetalen van een bouwdepot, zodat gecontroleerd kan worden of het bedrijf waaraan uitbetaald moet worden een bestaand bedrijf is. 

- Controle op werkgever bij het ontvangen van de salarisstrook, zodat gecontroleerd kan worden of het een bestaande werkgever is. 

**NHG Toetsen en Melden **

Via HDN kunnen zowel hypotheken getoetst als hypotheekdossiers gemeld worden bij NHG: toetsen op het wel of niet voldoen aan de op dat moment geldende voorwaarden & normen; melden van hypotheekdossiers na passeren bij de notaris. 

**Experian**

Experian levert gegevens over betaalgedrag van consumenten.

**Inkomensgegevens UWV**

De [Inkomensbepaling Loondienst](https://www.hdn.nl/inkomensbepalingloondienst/) is een methode om het toetsinkomen te berekenen voor mensen in loondienst. De inkomensgegevens van de hypotheekaanvrager uit het UWV verzekeringsbericht vormen de bron waarmee het maximale inkomen wordt vastgesteld en waarmee het toetsinkomen wordt berekend.

####

---

[← Terug naar home]({{ site.baseurl }}/)
