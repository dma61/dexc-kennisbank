---
layout: default
title: "Artikel 1419257"
date: 2022-06-24
categories: ["Oplossingen ► particuliere klant", "Jaarlijks checken! (januari)"]
question_id: 1419257
answer_id: 1352846
---

# Artikel 1419257

**Wat is het?**
Bij iDIN loggen gebruikers in via hun eigen bank, de bank authentiseert de gebr![1627387871566-1627387871566.png](https://static.helpjuice.com/helpjuice_production/uploads/upload/image/9209/direct/1627387871566-1627387871566.png)uiker en geeft een identiteitsverklaring af. iDIN geeft deze verklaring door aan de dienstverlener. iDIN is ontwikkeld door de banken voor consumenten. Bedrijven kunnen iDIN als inlog methode gebruiken om gebruikers te laten inloggen en deze uniek te identificeren. iDIN is daarmee een authenticatie afsprakenstelsel, waar banken en dienstverleners op kunnen aansluiten. [Attributen](https://www.idin.nl/over-idin/veelgestelde-vragen/) die middels iDIN ontsloten worden zijn: naam, adres, leeftijdsindicatie, geboortedatum, geslacht, e-mailadres en telefoonnummer. 

**Ondertekenen**
iDIN wordt naast identificeren, inloggen en leeftijd bevestigen ook ingezet om online documenten te ondertekenen. Bij iDIN Ondertekenen wordt een te ondertekenen document gekoppeld aan de iDIN-transactie waarbij de consument bevestigt dat hij op die manier het document digitaal ondertekent met het inlogmiddel van zijn bank. De klant geeft in een herkenbare omgeving expliciet toestemming zijn gegevens te delen in het kader van het ondertekenen van een document. Met de toevoeging van het producttype iDIN Ondertekenen komt er een binding tussen het document en de identiteit, wordt de klantreis verder verbeterd en worden aanbieders specifiek voor deze dienst gecertificeerd. Dit is gebaseerd op de EU-vereisten voor een Advanced Electronic Signature. 

 Bedrijven die iDIN Ondertekenen willen gebruiken dienen hiervoor iDIN Ondertekenen af te nemen bij een Digital Identity Service Provider (DISP) met een specifiek certificaat voor het leveren van ondertekendiensten. Alleen een gecertificeerde DISP kan zijn zakelijke klanten de mogelijkheid aanbieden om iDIN Ondertekenen op hun website te integreren.

**iDIN Monitor**
 Ten opzichte van een jaar geleden is het [gebruik van iDIN](https://www.currence.nl/nieuws/nieuwsbrief-juli-2022/), gemeten naar het aantal transacties, ruim verdubbeld. Op dit moment zijn dat al 1,3 miljoen succesvolle transacties per maand. De bekendheid van iDIN is stabiel: ongeveer een derde (32%) heeft wel eens iets gehoord of gelezen over iDIN. Het gebruik is dit jaar iets gestegen ten opzichte van 2021: 17% van de ondervraagden heeft met iDIN ingelogd in de afgelopen 6 maanden. In vergelijking tot 2020 en daarvoor wordt iDIN vaker opgemerkt op websites (29%). Na DigiD, is iDIN  de meest bekende inlogmethode voor Nederlanders als het gaat om een eID middel op een eIDAS Substantieel niveau. Ook het gebruik van iDIN via de mobiel bankieren app is sterk toegenomen.

---

[← Terug naar home]({{ site.baseurl }}/)
