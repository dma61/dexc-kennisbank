---
layout: default
title: "Artikel 1015059"
date: 2021-08-19
categories: ["Kennisbank algemeen"]
question_id: 1015059
answer_id: 944310
---

# Artikel 1015059

![Shape4](https://static.helpjuice.com/helpjuice_production/uploads/upload/image/9209/1413003/Concept_greenpaper_upa_1.03_-_Attachment_1) ![Shape3](https://static.helpjuice.com/helpjuice_production/uploads/upload/image/9209/1413004/Concept_greenpaper_upa_1.03_-_Attachment_2)
Maart 2019

**Uniforme
Pensioenaangifte (UPA): correcte en tijdige deelnemersgegevens
tegen lagere kosten**

![Shape5](https://static.helpjuice.com/helpjuice_production/uploads/upload/image/9209/1413005/Concept_greenpaper_upa_1.03_-_Attachment_3) ![](https://static.helpjuice.com/helpjuice_production/uploads/upload/image/9209/1413006/Concept_greenpaper_upa_1.03_-_Attachment_4)

![Shape1](https://static.helpjuice.com/helpjuice_production/uploads/upload/image/9209/1413007/Concept_greenpaper_upa_1.03_-_Attachment_5)  

- Hogere
pensioenuitkeringen mogelijk door verlaging kosten uitvoering
pensioenregeling.

- De
UPA haakt aan op de wettelijk verplichte
Loonaangifteketen-systematiek (standen uit bron-systemen). Daardoor
ontvangt de pensioenuitvoerder, tijdig en correct, kwalitatief
hoogwaardige pensioendeelnemergegevens tegen lage kosten.

- Samenwerking
tussen marktpartijen als basis voor de UPA standaard

*Correcte
en tijdige inwinning van deelnemersgegevens is een uitdaging bij het
beheer van pensioenen. Aansluiten op de gegevens uit de processen en
bronsystemen van werkgevers biedt voor deze uitdaging de meest
adequate oplossing.*

*De op de Loonaangifteketen gebaseerde Uniforme Pensioen Aangifte (UPA) is veelal het aangewezen middel. De UPA levert periodiek vanuit de salarisadministratie van de werkgever – het bronsysteem - een compleet pensioendeelnemersbestand. Aan de hand van die complete informatie kunnen de actuele rechten en plichten (aanspraken en premies) nauwkeurig worden vastgesteld. *

*Het
gebruik van UPA levert een win-win situatie voor alle betrokken
partijen. De pensioenrechten zijn correct, de pensioenbeheerskosten
gaan omlaag, de verplichte pensioencorrespondentie kan tijdig worden
verstrekt, de administratieve last van werkgevers vermindert en de
verschuldigde premie kan op het juiste moment worden gefactureerd. En
in veel gevallen kan ook een hogere pensioenuitkering worden bereikt.*

Inhoud

![Shape2](https://static.helpjuice.com/helpjuice_production/uploads/upload/image/9209/1413008/Concept_greenpaper_upa_1.03_-_Attachment_6)

De waarde van vernieuwing

SIVI ontwikkelt en beheert standaarden voor digitaal zakendoen in de verzekeringsbranche. Onafhankelijk en deskundig. Gebaseerd op inzichten om kosten te verlagen en waarde toe te voegen. Inzichten die verder reiken dan de standaarden alleen. SIVI analyseert trends, onderzoekt de impact van nieuwe technologieën en inspireert alle ketenpartners om samen nieuwe stappen te zetten. Met de ambitie om digitaal verkeer voor de sector en de consument te laten werken.

SIVI,
standaard verandering

[Waarom
UPA?2](#_Toc3896411)

[Kiezen
voor UPA: uw afwegingen3](#_Toc3896412)

[Implementatie
van de UPA4](#_Toc3896413)

[Conclusie4](#_Toc3896414)

[Bijlage
1: ontwikkelingen die hebben geleid tot de UPA6](#_Toc3896415)

[Bijlage
2: De UPA nader bekeken9](#_Toc3896416)

[Bijlage
3: UPA specifieke gegevens11](#_Toc3896417)

[Voetnoten:12](#_Toc3896418)

# Waarom
UPA?

Voordelen
van gebruik van de UPA in pensioenuitvoering zijn:

- De UPA levert **kwalitatief
goede én volledige gegevens** aan de hand van de salarisadministratie van de werkgever, die grotendeels overlappen met de gegevens van de Loonaangifte.

![Shape6](https://static.helpjuice.com/helpjuice_production/uploads/upload/image/9209/1413009/Concept_greenpaper_upa_1.03_-_Attachment_7)

Door de introductie van **de
Loonaangifteketen** werd een uniforme gegevensstandaard verplicht gesteld waaraan alle werkgevers moesten voldoen. Deze standaard werd door de salarispartijen ondersteund en in hun software ingebouwd. Voor het realiseren van de UPA is de Loonaangifte standaard als uitgangspunt genomen. De Loonaangiftegegevens overlappen voor een groot deel met de voor de pensioenuitvoering benodigde gegevens. De van de Loonaangifteketen overgenomen **standenwerkwijze** en periodiciteit waarborgen de gegevenskwaliteit veel beter dan de tot dan toe veelal gehanteerde (mutatie) werkwijze. De tussen de standaarden “gedeelde” gegevens worden immers identiek gevuld vanuit het bronsysteem (de salarisadministratie) terwijl het aantal potentiële regeling-deelnemers in principe overeenkomt met het aantal werknemers. Door de overeenkomsten tussen UPA en de Loonaangifteketen valt te verwachten dat het voor salarissoftwareontwikkelaars relatief eenvoudig is om aan te sluiten op UPA.

- De UPA levert **periodieke
gegevens tijdig**, zodat de pensioenpremie op het juiste moment wordt geïnd en belegd. Voorschotnota’s en nacalculaties zijn niet meer nodig.

- Door betere gegevenskwaliteit zorgt de UPA voor **lagere
uitvoeringskosten en een verbeterde pensioenuitvoering.**

- Doordat de UPA volledige deelnemersoverzichten aanlevert wordt dit **handhavingsaspect
deelnemerscontrole** in principe overbodig.2

![Shape7](https://static.helpjuice.com/helpjuice_production/uploads/upload/image/9209/1413010/Concept_greenpaper_upa_1.03_-_Attachment_8)

**Handhaving**, het vaststellen dat de ontvangen deelnemersgegevens compleet en correct zijn, is essentieel in verband met de juiste premie-inning en opbouw van pensioenrechten. Ook het versturen van verplichte **deelnemerscorrespondentie** is mede afhankelijk van de tijdige beschikbaarheid van deelnemersgegevens. Het voeren van een pensioenadministratie aan de hand van door de werkgever door te geven mutaties is bewerkelijk, het vaststellen van de juistheid en volledigheid is daarbij een uitdaging en onjuistheden in de gegevens werken door in een veelvoud aan vervolgprocessen en de **rechtenadministratie**.

Voor de werkgever is het doorgeven van deelnemer-mutaties een administratieve belasting die geen waarde toevoegt. Dat is in de praktijk een risico voor de kwaliteit en de tijdigheid van die mutaties. Voor de pensioenuitvoeringsorganisatie is die tijdigheid en kwaliteit juist essentieel.

Werken met complete **deelnemerstanden** maakt de controle op volledigheid
en juistheid veel eenvoudiger doordat het vergelijkingen met eerder doorgegeven standen mogelijk maakt. Voor de werkgever is het doorgeven van complete deelnemer bestanden echter een nog grotere administratieve belasting dan het uitsluitend doorgeven van enkele mutaties. Dat wordt anders op het moment dat de salarissoftware van de werkgevers hiervoor voorzieningen biedt, zoals de UPA.

- Salarissoftwareontwikkelaars
kunnen met behulp van de UPA de pensioenpremie correct berekenen.
De UPA is nu al ingebouwd in de meeste salarissoftware.

- De UPA bevat gegevenssets die nodig zijn voor de uitvoering van vrijwel alle pensioenregelingen.

- Het gebruik van de UPA maakt het overstappen van naar andere regelingen of uitvoeringsorganisaties eenvoudiger.

In
de pensioenketen zijn voor alle betrokkenen de navolgende voordelen
te identificeren (figuur 5):

![](https://static.helpjuice.com/helpjuice_production/uploads/upload/image/9209/1413011/Concept_greenpaper_upa_1.03_-_Attachment_9)

*Figuur 1: Voordelen toepassing UPA
in de keten*

# Kiezen
voor UPA: uw afwegingen

Overstappen
op de UPA betekent een investering in administratiesystemen en
-processen. Een gedegen vooronderzoek van de consequenties voor uw
administratie en het afwegen van de implementatiealternatieven is
dan ook van groot belang.

De
UPA werkt op basis van standen. U kunt overwegen om binnen uw
organisatie ook over te stappen op een volledig standengeoriënteerde
administratie. Dat zal tot een heel andere investeringsomvang en
doorlooptijd leiden dan bij het handhaven van de interne
mutatiegerichte werkwijze die gevoed wordt met uit UPA bestanden
afgeleide deelnemersmutaties. Ook een sterke of juist minder sterke
mate van verwevenheid tussen de verschillende delen van uw
administratiesysteem zijn van invloed op de noodzakelijke
investeringen en de doorlooptijden.

**Een
alternatief voor de UPA**

Een
alternatief voor de UPA gegevensset is de Loonaangifte gegevensset
uit de UWV-Polisadministratie. De pensioenadministratie uitvoeren op
basis van uitsluitend de “Loonaangifte”-gegevens uit de
UWV-Polisadministratie blijkt in de praktijk voor veel bestaande
pensioenregelingen niet mogelijk. Er bestaat een mismatch tussen de
gegevens in die Polisadministratie en de voor de uitvoering van veel
pensioenregelingen noodzakelijke gegevens3.

Bij aanvang van 2019 wordt de UPA gebruikt door pensioenuitvoeringsorganisaties AGH, AZL, Nationale-Nederlanden, PGB, PGGM en Provisum. Achmea, TKP en Centric treffen voorbereidingen voor een overstap naar UPA.

# Implementatie
van de UPA

Om de UPA succesvol te implementeren, zal de pensioenuitvoeringsorganisatie rekening moeten houden met interne en externe belanghebbenden in de keten.

**Interne
ontwikkeling**

Implementatie
van de UPA betekent een ICT project/programma met vele en zeer
verschillende aandachtsgebieden:

- Het
kunnen ontvangen van UPA gegevens moet worden geregeld. Het gaat
daarbij onder meer om het ter beschikking stellen van webservices
en het beschikbaar maken van mogelijkheden voor het uitwisselen van
gegevens via het filetransferprotocol (FTP).

- Valideren
/ controleren UPA.

- Verwerken
gegevens in de – al dan niet standengeoriënteerde -
pensioenadministratie(s).

- Voor zowel de pensioenuitvoeringsorganisatie als de aanleverende partijen is het van belang dat aanlevering getest kan worden in een specifieke testomgeving.

- Het
opstellen van regelingenoverzichten en het ontsluiten van de
rekenregels.

**Externe
afstemming**

De UPA gebruiken is een vorm van ketensamenwerking. Afstemming met de andere ketenpartijen is dus noodzakelijk.

- Benader
salarissoftwareontwikkelaars en maak afspraken met hen over onder
andere het moment waarop u overstapt op de UPA, stel documentatie,
testsets en premieberekeningsvoorbeelden ter beschikking aan de
salarissoftwareontwikkelaars.

- Leg referentiebezoeken af bij pensioenuitvoeringsorganisaties die al gebruik maken van de UPA.

**Testen**

Testen van het programma is belangrijk. SIVI stelt een generieke testset beschikbaar. In die testset zijn alle reguliere deelnemer-events opgenomen zodat de salarissoftwareontwikkelaars er, na succesvolle uitvoering van deze tests met de gegevens van de betreffende pensioenregeling, vanuit kunnen gaan dat de gegevensverwerking probleemloos zal verlopen.

# Conclusie

De
Uniforme Pensioenaangifte is een op de Loonaangifte gebaseerde
gegevens- en afsprakenstandaard ten behoeve van de periodieke
uitwisseling van pensioendeelnemersgegevens tussen werkgevers en
pensioenfondsen/pensioenuitvoeringsorganisaties.

Het gebruik van UPA biedt voordelen voor alle betrokken partijen. De pensioenrechten zijn correct, de pensioenbeheerskosten gaan omlaag (en kunnen daardoor zelfs leiden tot hogere pensioenresultaten), de verplichte pensioencorrespondentie kan tijdig worden verstrekt, de administratieve last van werkgevers vermindert en de verschuldigde premie kan op het juiste moment worden gefactureerd. Kortom, door gebruik te maken van de UPA wordt gegevensinwinning ten behoeve van de pensioenadministratie sterk verbeterd.

De kwaliteit van de gegevens is geborgd doordat deze afkomstig zijn uit de salarisadministratie van de werkgever waarmee ook de wettelijk verplichte Loonaangifte gegevens worden geproduceerd. De UPA gegevensset is voor een groot deel identiek met die van de Loonaangifte. Mede daarom is te verwachten dat het voor salarissoftwareontwikkelaars relatief eenvoudig is om aan te sluiten op UPA.

UPA
vereenvoudigt het pensioenaangifteproces voor werkgevers. Daarnaast
behoren premieverrassingen (jaarlijkse nabetalingen) tot het
verleden.

De
UPA dient de belangen van meerdere partijen in de pensioenketen. Om
afstemming van die belangen te borgen, zijn procedures opgesteld en
overlegstructuren ingericht.

# Bijlage
1: ontwikkelingen die hebben geleid tot de UPA

De UPA-standaard is het logische gevolg van verschillende ontwikkelingen. Ontwikkelingen bij de Belastingdienst, concentratie van de pensioenuitvoering en toenemend gebruik van salarissoftware door werkgevers.

In
het verleden werden de pensioendeelnemersmutaties tussen werkgevers
en pensioenfondsen uitgewisseld op basis van bilaterale afspraken
tussen deze partijen (zie figuur 1). Elk van die afgesproken sets
aan gegevens was dekkend voor een specifieke pensioenregeling /
pensioenuitvoerder.

![](https://static.helpjuice.com/helpjuice_production/uploads/upload/image/9209/1413012/Concept_greenpaper_upa_1.03_-_Attachment_10)

*Figuur 2 mutatie gebaseerde gegevensuitwisseling / vele specifieke gegevenssets*

Een
verzoek van het fonds om deelnemer-mutaties (1) door te geven werd,
soms na lang wachten, gevolgd door levering van die gegevens (2)
door de werkgever. Gegevens die na eventuele correcties leiden tot
voorschotnota’s (3) en aan het einde van het jaar een jaarnota
waarin alle resterende bedragen werden verrekend.

Zolang
uitsluitend de werkgever en het pensioenfonds bij die
gegevensuitwisseling betrokken waren was dat een goed werkende
oplossing. Pensioenregelingen veranderen echter en daarnaast kent de
pensioenketen een sterke concentratietendens waardoor ook bij
overgang naar een (andere) pensioenuitvoeringsorganisatie de te
leveren gegevensset vaak wijzigde.

![](https://static.helpjuice.com/helpjuice_production/uploads/upload/image/9209/1413013/Concept_greenpaper_upa_1.03_-_Attachment_11)

*Figuur 3: Uitbesteding en
specialisatie*

Om
tijd en geld te besparen gaan werkgevers er toe over om de steeds
complexer wordende salarisadministratie uit te besteden. Werkgevers
en administratiekantoren maken in toenemende mate gebruik van
salarissoftware van daarin gespecialiseerde partijen. Met behulp van
de salarissoftware kunnen de pensioendeelnemergegevens worden
aangemaakt direct vanuit het bronsysteem, de salarisadministratie.

Bij pensioenfondsen is een vergelijkbare tendens zichtbaar; steeds meer pensioenfondsen gaan er toe over om hun administratie door een pensioenuitvoeringsorganisatie te laten uitvoeren (zie figuur 2). Waar mogelijk worden deelnemer-mutaties steeds meer afgeleid uit bronsystemen zoals die van de [Basisregistratie
Personen](https://nl.wikipedia.org/wiki/Basisregistratie_Personen) (BRP, voorheen GBA).

Het
overheidsstreven naar administratieve lastenverlichting in de jaren
2000 mondde uit in de wet “Walvis”[1](#sdfootnote1sym) die leidde tot het ontstaan van de Loonaangifte Keten4.

![](https://static.helpjuice.com/helpjuice_production/uploads/upload/image/9209/1413014/Concept_greenpaper_upa_1.03_-_Attachment_12)

*Figuur 4 Loonaangifte Keten / Standen levering verplicht*

Werkgevers
werden vanaf 2006 wettelijk verplicht om, in XML formaat, periodiek
voor elke werknemer Loonaangifte te doen. Een Loonaangifte bevat
alle gegevens, de stand, van alle werknemers die de basis vormen
voor de loonheffing over de betreffende periode. De gegevens worden
vastgelegd in de Heffingenadministratie van de belastingdienst en de
Polisadministratie van het UWV (zie figuur 3).

De
gegevens uit de Polisadministratie worden door het UWV ter
beschikking gesteld aan afnemers5. Ook pensioenfondsen kunnen deze gegevens afnemen.

De
gerealiseerde Loonaangifte XML standaard (LA) bevat veel gegevens
die ook voor pensioenuitvoering van belang zijn en is de basis voor
wat uiteindelijk de UPA is geworden. Deze ontwikkelingen leiden tot
de in figuur 4 geschetste situatie

![](https://static.helpjuice.com/helpjuice_production/uploads/upload/image/9209/1413015/Concept_greenpaper_upa_1.03_-_Attachment_13)

*Figuur 5 gestandaardiseerde – keten – gegevens uitwisseling*

Het
verzoek om deelnemer-mutatie**s** (figuur 1) is niet meer nodig.

Tijdens
de periodieke salarisrun worden zowel de standgegevens (2) voor de
Loonaangifte als die voor de UPA aangemaakt. De UPA bevat de voor
pensioendeelname relevante Loonaangifte gegevens en extra gegevens
die noodzakelijk zijn voor de meeste pensioenregelingen.

Een
enkele pensioenregeling kan uitgevoerd worden op basis van de in de
UWV-Polisadministratie beschikbare gegevensset. Door de actualiteit
en kwaliteit van de (stand)gegevens zijn voorschotnota’s en
jaarlijkse eindafrekening niet meer nodig. De over een periode
verschuldigde bedragen worden in rekening gebracht en betaald (4)
onmiddellijk na de periode waarover ze verschuldigd zijn.

# Bijlage 2: De UPA nader bekeken

De
Uniforme Pensioenaangifte is een op de Loonaangifte gebaseerde
gegevens- en afsprakenstandaard ten behoeve van de periodieke
uitwisseling van pensioendeelnemergegevens tussen werkgevers en
pensioenuitvoeringsorganisaties.

**Gegevensset**

De
UPA gegevensset bevat de voor alle deelnemende
pensioenuitvoeringsorganisaties noodzakelijke gegevenselementen6 ten behoeve van de door hen uit te voeren pensioenregelingen:

- Pensioenrelevante
gegevens van werknemers/deelnemers aangevuld met een aantal
pensioenspecifieke gegevens zoals pensioengevend salaris,
premiegrondslag, regelingloon en regelingkenmerk.

- Pensioenrelevante
berekende (regeling-premie) gegevens en de totalen daarvan.

- Bericht-identificerende
gegevens (herkomst, bestemming, werkgever, tijdvak en dergelijke).

De
UPA bevat ten opzichte van het Loonaangiftebericht een 50-tal
aanvullende gegevenselementen. Deze aanvullende gegevens (zie
bijlage 3: UPA specifieke gegevens) zijn onder meer nodig voor
identificatie van het pensioenfonds en de betreffende
pensioenregeling maar ook om de berekening van de aanspraken en
pensioenpremie juist te kunnen vaststellen. De van het
Loonaangiftebericht overgenomen gegevenselementen zijn gelijk
gehouden mede om vergelijkbaarheid met de Belastingdienst en de
UWV-Polisadministratie te behouden.

De **UPA
gegevensset bevat de “stand”**,
dat houdt in dat de gegevensset alle UPA gegevens van alle
werknemers van een werkgever aan het einde van een periode bevat.
Door gebruik te maken van standen vervalt de noodzaak om elke
deelnemer-mutatie (zoals indiensttreding en salarisaanpassing)
expliciet en in alle details te melden. Events (mutaties) zijn af te
leiden uit het verschil tussen de standen van twee opeenvolgende
perioden. Op basis van bijvoorbeeld een gewijzigd salaris of een
nieuwe deelnemer in de lijst.

**Regelingenoverzicht**

Als
onderdeel van de UPA wordt het regelingenoverzicht gepubliceerd.
Daarin worden op eenduidige wijze voor alle regelingen de
“constanten7” gepubliceerd die van belang zijn voor het configureren van de pensioenregeling in de loonadministratie.

Deze
constanten worden in combinatie met de UPA gegevens onder andere
gebruikt bij het vaststellen van de pensioenpremie door de
salarissoftware[2](#sdfootnote2sym).

**Gegevensuitwisseling**

UPA
bestanden worden, met dezelfde periodiciteit als de Loonaangifte, in
de vorm van een XML bestand, vanuit de salarisadministratie via
filetransfer of webservice aan de pensioen-uitvoeringsorganisaties
ter beschikking gesteld. De pensioenuitvoeringsorganisaties
controleren deze bestanden. De ontvangende
pensioenuitvoeringsorganisatie koppelt het resultaat terug via
hetzelfde communicatiekanaal; filetransfer of webservice.

**Testvoorzieningen**

Om
de ontwikkeling en implementatie van de UPA te ondersteunen stelt
SIVI een (generieke) testset beschikbaar. Daarnaast bieden de
pensioenuitvoeringsorganisaties, ten behoeve van nieuwe
implementaties en periodieke releases, ondersteuning via
testservices.

**Beheer**

De UPA is gerealiseerd onder de auspiciën van de Pensioenfederatie en wordt namens de Pensioenfederatie beheerd door stichting SIVI. Het beheer kent een governance structuur waarin onder meer pensioenuitvoeringsorganisaties en salarissoftwareontwikkelaars participeren. De uiteindelijke beslissingsbevoegdheid ligt bij de stuurgroep “Digitale Standaardisatie & Ontwikkeling (DSO)”. Het beheer richt zich op noodzakelijke en/of noodzakelijke wijzigingen in de standaard en de bijbehorende documentatie zodat de UPA een breed gedragen standaard blijft. De release kalender van de UPA loopt mee met de release kalender van de Loonaangifte (één release per jaar). De kosten voor het beheer van de UPA worden gedragen door de pensioenuitvoeringsorganisaties uit de stuurgroep DSO.

De documentatie is benaderbaar via [www.sivi.org](http://www.sivi.org/). Vragen over de UPA kunt u richten aan [UPA@sivi.org](mailto:upa@sivi.org).

# Bijlage 3: UPA specifieke gegevens

| **UPA
gegevens NIET in Loonaangifte**

  |

| Nummer
van de leverancier (inzender).

  |

| Naam
van de leverancier (inzender)

  |

| Periodiciteit
van het aangiftetijdvak van de werkgever.

  |

| (relatie)Nummer
waaronder de werkgever bekend is bij de PUO.

  |

| Regelingkenmerk. 

  |

| Regeling
variant

  |

| Totaalbedrag
pensioengevend loon

  |

| Totaal
bedrag premiegrondslag

  |

| Totaal
bedrag premie

  |

| Totaal
aantal verloonde uren

  |

| Aantal
inkomstenverhoudingen

  |

| Saldo
bedrag premie door correcties

  |

| Reden
voor einde inkomstenverhouding (o.a. overlijden, ontslag,
arbeidsongeschiktheid)

  |

| Datum
overlijden

  |

| Burgerlijke
staat

  |

| Burgerlijke
staat datum

  |

| reden
ontheffing deelname

  |

| Emailadres
werknemer

  |

| bankrekening
werknemer

  |

| partner
naam

  |

| partner
voorvoegsel

  |

| partner
voorletters

  |

| partner
geslacht

  |

| aard
arbeidsverhouding

  |

| soort
beroep

  |

| functieomschrijving
werknemer

  |

| Uren
norm per week

  |

| Uren
volgens contract

  |

| Parttimepercentage

  |

| Verbijzondering
inkomstenverhouding b.v. re-integratie of functioneel
leeftijdsontslag

  |

| Meetellingsindicatie of loon wel of niet meetelt voor de regeling. 

  |

| Bruto
uurloon

  |

| Loon
in geld

  |

| Bruto
provisie meetellend voor pensioen

  |

| Onregelmatigheidstoeslag
waarmee rekening wordt gehouden voor pensioen

  |

| Het
bruto dagloon

  |

| aantal
dagen dagloon in periode

  |

| soort
verlof waarmee is rekening gehouden voor de pensioenregeling

  |

| Aantal
uren onbetaald verlof waarmee rekening is gehouden voor deze
periode.

  |

| Percentage
verlof t.o.v. het aantal contracturen.

  |

| Datum
vanaf wanneer de deelnemer deelneemt aan de regeling

  |

| Datum
tot wanneer de werknemer binnen het tijdvak deelneemt aan de
regeling.

  |

| Het
deel van het bruto salaris dat meetelt voor de pensioenopbouw

  |

| De
conform de regeling vastgestelde (berekende) premiegrondslag.

  |

| De
(totale) berekende premie voor deze regeling.

  |

| De
voor de werknemer berekende premie voor deze regeling.

  |

| Aantal
voor de werknemer verloonde uren

  |

Nadere
informatie kunt u vinden in de “[Productbeschrijving
UPA](https://www.sivi.org/wp-content/uploads/2018/12/Productbeschrijving-UPA-2019-1.0-met-revisie.pdf)” die u kunt downloaden van [www.sivi.org](https://www.sivi.org/standaarden/uniforme-pensioenaangifte/upa-downloads/).

# Voetnoten:

- Enkele
pensioenregelingen kunnen zelfs volledig worden uitgevoerd aan de
hand van die gegevens (zie ook onze paper over de UWV-koppeling).

- Volgens
de UPA productbeschrijving levert de werkgever als het ware een
foto van de voor zijn werknemers gedane verloning. Dat houdt in dat
er geen werknemers/deelnemers mogen ontbreken.

- Voor meer informatie over deze “UWV-route” zie onze paper: *“UWV-koppeling
biedt kans op vergaande kostenverlaging beheer
pensioenportefeuilles*”.

- Wet
administratieve lastenverlichting en vereenvoudiging in sociale
verzekeringswetten wet van 24 juni 2004, Staatsblad 2004, 31”

- Ondernemingen
of (semi-) overheidsorganisaties waaronder pensioenuitvoerders.

- De
UPA bevat ongeveer 100 gegevenselementen, waarvan er een 50-tal
niet in de loonaangifte zijn opgenomen. Met

deze
gegevenselementen wordt de informatiebehoefte van het overgrote deel
van de pensioenregelingen in Nederland afgedekt.

- Constanten
zijn in dit verband gegevens die jaarlijks (bijvoorbeeld een
franchise, premiepercentage en diverse maxima) of bij wijziging van
een pensioenregeling worden aangepast.

- Sleutelgegevens
die hierbij worden gebruikt zijn: pensioenfonds, regeling en de
regelingvariant.

[1](#sdfootnote1anc)

[2](#sdfootnote2anc)

![](https://static.helpjuice.com/helpjuice_production/uploads/upload/image/9209/1413016/Concept_greenpaper_upa_1.03_-_Attachment_14)

1 » 12

---

[← Terug naar home]({{ site.baseurl }}/)
