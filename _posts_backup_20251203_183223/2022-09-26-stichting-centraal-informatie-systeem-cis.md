---
layout: post
title: "Stichting Centraal Informatie Systeem (CIS)"
date: 2022-09-26
categories: ["Oplossingen ► B2B (keten)"]
question_id: 1533537
---

# Stichting Centraal Informatie Systeem (CIS)

Stichting Centraal Informatie Systeem (CIS) is een stichting voor in Nederland werkzame verzekeringsmaatschappijen en beheert gegevens die voor haar deelnemende verzekeraars van belang kunnen zijn.  

Door middel van een inzageverzoek stelt CIS deze gegevens beschikbaar voor u als consument. CIS stelt onder voorwaarden de registraties uit de CIS-databank ook beschikbaar aan haar deelnemende verzekeraars, gevolmachtigden en door het CIS-bestuur erkende organisaties.  

In de [CIS-databank](https://stichtingcis.nl/nl-nl/consumenten/veelgesteldevragen.aspx) worden vijf soorten registraties opgeslagen, namelijk:

- Claimmeldingen;

- Waarborgfondsmeldingen;

- Ontzeggingen van de rijbevoegdheid; 

- Vertrouwelijke Mededelingen; 

- Extern Verwijzings Register. 

De registraties in de CIS-databank kunnen worden geplaatst door de deelnemende verzekeraars en gevolmachtigden. Ook worden gegevens ontvangen die vallen onder de verantwoordelijkheid van het Verbond van Verzekeraars en van Stichting Waarborgfonds Motorrijtuigen. Deze worden overige deelnemers genoemd.

De informatie in de CIS-databank wordt gebruikt om informatie die een (nieuwe) verzekeringnemer/verzekerde heeft verstrekt te controleren. Het kan verzekeraars ook helpen bij het vaststellen van een risico of het beoordelen van een claim.

---

[← Terug naar home]({{ site.baseurl }}/)
