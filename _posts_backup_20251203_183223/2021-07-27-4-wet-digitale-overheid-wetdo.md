---
layout: post
title: "Wet Digitale Overheid (WetDO)"
date: 2021-07-27
categories: ["Wetgeving"]
question_id: 992609
---

# Wet Digitale Overheid (WetDO)

**Kaderwet**
De WDO is een kaderwet. Het wetsvoorstel regelt algemene principes, verantwoordelijkheden en procedures, maar geen gedetailleerde regels. Om techniek verantwoorde de ruimte te bieden is wendbaarheid en flexibiliteit noodzakelijk. De systematiek is stapsgewijs, in tranches. Publieke dienstverleners zijn verplicht de authenticatiemiddelen die zijn toegelaten onder de WDO te accepteren. In ieder geval zullen dit DigiD en eHerkenning zijn. De gegevens die onder WDO kunnen worden uitgewisseld zijn ook de gegevens die de toegelaten authenticatiemiddelen kunnen verwerken. Voor DigiD is dat voorlopig BSN en voor eHerkenning is dat op dit moment een pseudoniem van de gebruiker, een KvK nummer van het bedrijf namens wie deze handelt en een machtiging hiervoor. 

**Erkennen private middelen aanstaande**
De WDO biedt nu de mogelijkheid om bij AMvB open standaarden te verplichten en gaat private middelen erkennen, waarmee ingelogd kan worden bij de overheid. Die middelen worden daarmee breder bruikbaar dan nu en kunnen ook gebruikt worden om bij onder meer verzekeraars in te loggen. Dat laatste kan nu ook al, maar burgers/consumenten beschikken dan over breed inzetbare middelen. Die genoemde private middelen zouden overigens ook aangeboden kunnen worden door buitenlandse spelers.

**E****erste tranche wacht op goedkeuring Eerste Kamer**
De eerste tranche van de WDO moet nog goedgekeurd worden door de Eerste Kamer (peildatum 15 juni 2022). 

**Toekomstmuziek**
De tweede tranche van de WDO regelt verdere integratie: er ontstaat een integraal domein voor burgers en bedrijven. De weg is dan vrij voor het geïntegreerde burger-, bedrijfs- en organisatiemiddel. Daarbij zal er in ieder geval een geïntegreerd publiek middel beschikbaar zijn voor toegang tot overheidsdienstverlening. Daarnaast streeft de overheid naar een aanbod van private geïntegreerde burger-, bedrijfs- en organisatiemiddelen. Inwerkingtreding hiervan zal op zijn vroegst in 2024 zijn, **volgens een brief van Knops aan de Tweede Kamer**. 

Ook onderzoeken de ministeries van Binnenlandse Zaken en Financiën de ontwikkeling van een publiek middel voor bedrijven op basis van een juridische grondslag in de aanstaande uitvoeringsregelgeving behorend bij de WDO. Dit middel zal dan in eerste instantie alleen ingezet worden voor dienstverlening van de Belastingdienst, tot de tweede tranche van de WDO van kracht wordt en het middel breder ingezet zal worden. De invoering van het publieke middel voor het inloggen bij de Belastingdienst vindt plaats na het van kracht worden van de WDO. 

**Recent nieuws (juni 2022)**
Het meest recente voorstel is op 7 juni 2022 [aangenomen](https://www.eerstekamer.nl/behandeling/20220607/stemmingsoverzicht_tweede_kamer) door de Tweede Kamer. Deze zogenaamde [novelle](https://www.digitaleoverheid.nl/nieuws/staatssecretaris-past-wet-digitale-overheid-aan/) betreft een wijzigingsvoorstel die privacy by design, een verhandelverbod over gegevens en open source als hoofdelementen van de te regelen materie wettelijk verankert.

---

[← Terug naar home]({{ site.baseurl }}/)
