---
layout: post
title: "\"Autoriteiten\""
date: 2022-09-20
categories: ["Wetgeving"]
question_id: 1518493
---

# "Autoriteiten"

### Autoriteiten
Autoriteiten zijn gezaghebbende organisaties, ingesteld bij wet, en meestal vormgegeven in de vorm van een Zelfstandig bestuursorgaan (ZBO). Autoriteiten hebben een formele rol in de definitie en/of naleving rond een bepaald te beschermen balang zoals bescherming van persoonsgegevens en bescherming van consumenten

#### Autoriteit Persoonsgegevens (AP)
De AP is de nationale toezichthouder. De AVG verplicht ieder land om er één te hebben. Ze houdt toezicht op de naleving van de [wettelijke regels](https://autoriteitpersoonsgegevens.nl/nl/over-privacy/wetten) voor de bescherming van [persoonsgegevens](https://autoriteitpersoonsgegevens.nl/nl/over-privacy/persoonsgegevens). Onder het toezicht valt ook het doen van [onderzoek ](https://autoriteitpersoonsgegevens.nl/nl/over-het-cbp/taken-en-bevoegdheden/onderzoek-en-handhaving)naar en [adviseren over nieuwe regelgeving](https://autoriteitpersoonsgegevens.nl/nl/over-het-cbp/taken-en-bevoegdheden/wetgevingsadviezen). Meest recent heeft de Autoriteit Persoonsgegevens geadviseerd ten aanzien gebruik van de Coronamelder.

#### European Data Protection Supervisor (EDPS)
De EDPS houdt toezicht op de verwerking van persoonsgegevens bij de instellingen en organen van de EU. 

De EDPS heeft in 2014 het [Internet Privacy Engineering Initiative](https://edps.europa.eu/data-protection/ipen-internet-privacy-engineering-network_en) (IPEN-initiatief) opgericht om de allernieuwste privacy techniek te promoten en vooruit te helpen. Het ondersteunt ingenieurs die werken aan (her) bruikbare bouwstenen, ontwerppatronen en andere tools voor geselecteerde internet use cases waar privacy in het geding is. Het slaat bruggen met privacy- en gegevensbeschermingsdeskundigen van andere disciplines en bevordert een breder begrip van de technologieën die de bescherming van persoonsgegevens mogelijk maken.  Het algemene doel is om gegevensbescherming en privacy te integreren in alle fasen van het ontwikkelingsproces, van de fase van vereisten tot productie, afhankelijk van het ontwikkelingsmodel en de applicatieomgeving. IPEN biedt een repository van relevante bronnen op de [IPEN Wiki](https://ipen.trialog.com/wiki/Wiki_for_Privacy_Standards) , waardoor de bevindingen en kennisbank toegankelijk zijn voor alle deelnemers, ontwikkelaars en privacy-experts.

Juni 2020 publiceerde EDPS haar [strategie](https://edps.europa.eu/press-publications/press-news/press-releases/2020/shaping-safer-digital-future-new-strategy-new_en) tot 2024.

#### European Data Protection Board (EDPB)
Omdat de AVG een Europese wet is, is het belangrijk dat we deze in alle EU-landen op dezelfde manier uitleggen en toepassen. Zo krijgt iedereen daadwerkelijk dezelfde privacybescherming en is sprake van duidelijkheid voor organisaties die in meerdere EU-lidstaten actief zijn. De privacytoezichthouders uit de EU werken hiertoe samen binnen de [EDPB](https://edpb.europa.eu/). Onder meer door gezamenlijk onderzoek te doen. Daarnaast brengt de EDPB adviezen en besluiten uit. Een andere belangrijke taak is uitleg geven over de interpretatie en toepassing van de AVG in de vorm van guidelines. Met de komst van de EDPB is de Artikel 29 werkgroep (WP 29) opgeheven.

#### Autoriteit Consument & Markt (ACM)
Afhankelijk van zaken die actueel zijn, kan ACM zich richten op verschillende ontwikkelingen die betrekking hebben op (de verwerking van) persoonsgegevens. Zo boog de ACM zich in het verleden over de cookiebepalingen en de privacyverklaringen op websites. 

De Autoriteit Consument & Markt (ACM) maakt onderdeel uit van het International Consumers Protection and Enforcement Network (ICPEN). Hierin zijn 27 toezichthouders verenigd.

---

[← Terug naar home]({{ site.baseurl }}/)
