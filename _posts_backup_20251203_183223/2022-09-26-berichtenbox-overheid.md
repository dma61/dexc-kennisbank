---
layout: post
title: "Berichtenbox overheid"
date: 2022-09-26
categories: ["Oplossingen ► particuliere klant"]
question_id: 1533801
---

# Berichtenbox overheid

De [Berichtenbox](https://mijn.overheid.nl/wat-is-de-berichtenbox/) is onderdeel van “MijnOverheid” en is de persoonlijke brievenbus van de burger. De burger ontvangt hier digitale post van de overheid en een aantal andere instanties (zoals de pensioenfondsen). Pensioenfondsen mogen als één van de weinige niet-overheidspartijen gebruik maken van de Berichtenbox.

**Voordelen Berichtenbox**

Voor ontvangers:

- Gemak voor burgers:
Post bij elkaar;

- Post is makkelijk terug te vinden;

- Berichten komen gegarandeerd aan en op tijd;

- De Berichtenbox is veilig, onder meer door het inloggen met DigiD inclusief tweede factor.

Voor zenders:

- Het besparen op papier- en portokosten;

- Eén afleverpunt voor berichtenverkeer;

- Voorkomen van retourpost (e-mail of papier);

- Het is eenvoudig burgers door te routeren naar het eigen portaal. Dit geldt vooral als voordeel ten opzichte van papier.

Aangesloten organisaties kiezen zelf welke post zij digitaal versturen en welke niet. Als een burger heeft gekozen om post digitaal te ontvangen, dan krijgt de burger in principe alleen de digitale post. Dit scheelt papier en is beter voor het milieu.

**Nadelen Berichtenbox**

- De Berichtenbox is alleen toegestaan voor wettelijk verplichte uitingen (zoals het UPO) en bevestiging van individuele deelnemersmutaties. Andere informatie van het pensioenfonds wordt via een ander kanaal ontvangen. De deelnemer heeft hierdoor meerdere kanalen nodig voor toegang tot de complete set aan informatie. 

- De Berichtenbox is relatief duur ten opzichte van e-mail en andere alternatieven.

---

[← Terug naar home]({{ site.baseurl }}/)
