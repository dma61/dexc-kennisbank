---
layout: post
title: "Cross-sectoraal datadelen"
date: 2022-09-26
categories: ["Bouwstenen/Principes"]
question_id: 1533690
---

# Cross-sectoraal datadelen

De [Data Sharing Coalition](https://datasharingcoalition.eu/nl/) (DSC) is een open internationaal initiatief waarin een grote verscheidenheid aan organisaties samenwerkt om de waarde van cross-sectoraal datadelen te ontgrendelen. Het initiatief is in januari 2020 gestart nadat het ministerie van Economische Zaken en Klimaat de markt uitnodigde om de samenwerking op te zoeken voor het cross-sectoraal delen van data. Het doel van de Data Sharing Coalition is het stimuleren van cross-sectoraal delen van data onder controle van de rechthebbende(n) door het realiseren van interoperabiliteit tussen datadeelinitiatieven en het versterken van individuele initiatieven. 

Gestreefd wordt naar generieke afspraken op het gebied van bijvoorbeeld: 

- technische standaarden; 

- semantiek van data; 

- juridische afspraken; 

- betrouwbare, herbruikbare digitale identiteiten. 

Deze generieke afspraken legt de Data Sharing Coalition vast in het 'harmonisatiecanvas'. 

[DSC](Data%20Sharing%20Coalition) onderkent verschillende manieren om data te delen

- Het bilateraal delen van data, waarbij één organisatie data deelt met één andere organisatie.

- Het delen van data via een centraal platform. 

- Het delen van data via een gegevensruimte. 

Met gegevensruimten of domeinen voor het delen van gegevens kunnen gebruikers gegevens uitwisselen op basis van geharmoniseerde afspraken. DSC is van mening dat een ‘’data space’’ het meest waardevolle datadeelmodel is, omdat het gedecentraliseerd en collaboratief is en het data toegankelijk maakt voor anderen – onder controle van de rechthebbende (datasoevereiniteit) en op basis van afspraken. Voorbeelden van ‘’data space’’ specifieke initiatieven zijn volgens DSC HDN en MedMij.

DSC onderzoekt algemene afspraken voor het delen van data en legt het deze vast, bootst de praktijk van datadelen na in zogeheten use cases. Voorts deelt DSC-kennis om de ontwikkeling van bestaande en nieuwe initiatieven in datadelen te ondersteunen.

---

[← Terug naar home]({{ site.baseurl }}/)
