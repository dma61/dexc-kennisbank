---
layout: post
title: "Hoe werkt eHerkenning?"
date: 2021-07-27
categories: ["eHerkenning"]
question_id: 992747
---

# Hoe werkt eHerkenning?

![](https://static.helpjuice.com/helpjuice_production/uploads/upload/image/9209/direct/1627390830760-img4.jpg)

### Werking eHerkenning

- Gebruiker meldt zich bij de dienstverlener

- De dienstverlener legt contact met de eHerkenningsmakelaar en biedt de authenticatievraag aan. Daarbij geeft de dienstverlener aan welke gebruiker het betreft. En met welke mate van zekerheid de authenticatie moet worden uitgevoerd. Let wel, de dienstverlener bemoeit zich niet met het authenticatiemiddel dat daarbij moet worden gebruikt. Alleen de mate van gewenste zekerheid wordt door de dienstverlener bepaald.

- De eHerkenningsmakelaar neemt vervolgens contact op met de gebruiker om te vragen welk authenticatiemiddel de gebruiker wil benutten. Daarbij geeft de eHerkenningsmakelaar aan welke mate van zekerheid daarbij dient te worden bereikt. De gebruiker kiest vervolgens uit de hem ter beschikking staande authenticatiemiddelen het middel dat hij bij deze transactie wil gebruiken. 
Praktisch gezien zal de gebruiker overigens vooraf aan de eHerkenningsmakelaar hebben gemeld over welke authenticatiemiddelen hij beschikt.

- Aan de hand van keuze van de gebruiker bepaalt de eHerkenningsmakelaar door welke Authenticatie Provider het te gebruiken authenticatiemiddel is uitgegeven.

- Aan die Authenticatie Provider richt de eHerkenningsmakelaar een verzoek om tot validatie van de identiteit van de desbetreffende gebruiker over te gaan.

- De Authenticatie Provider neemt daartoe contact op met de gebruiker.

- De Authenticatie Provider voert de validatie uit, bijvoorbeeld door een wachtwoord aan de gebruiker te vragen of door te controleren of de gebruiker over een uitgegeven pas beschikt.

- Het resultaat van die validatie koppelt de Authenticatie Provider terug aan de eHerkenningsmakelaar. 

- Op zijn beurt meldt de eHerkenningsmakelaar dit aan de dienstverlener.

- Indien dat resultaat positief is, zullen de dienstverlener en gebruiker hun transactie uitvoeren.

---

[← Terug naar home]({{ site.baseurl }}/)
