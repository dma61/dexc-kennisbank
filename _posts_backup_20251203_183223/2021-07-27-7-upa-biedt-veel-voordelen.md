---
layout: post
title: "UPA biedt veel voordelen"
date: 2021-07-27
categories: []
question_id: 992928
---

# UPA biedt veel voordelen

Dankzij de UPA wordt de pensioenpremie op het juiste moment geïnd en belegd. Voorschotnota’s en nacalculaties zijn niet meer nodig. Door betere gegevenskwaliteit zorgt de UPA voor lagere uitvoeringskosten en een verbeterde pensioenuitvoering. Ook het versturen van verplichte deelnemerscorrespondentie is mede afhankelijk van de tijdige beschikbaarheid van deelnemersgegevens. 

Doordat de UPA alle aan te geven gegevens van alle werknemers van een werkgever bevat wordt handhaving eenvoudiger.

Voor de werkgever is het doorgeven van deelnemersmutaties een administratieve belasting. Dat is een risico voor de kwaliteit en de tijdigheid van die mutaties, terwijl kwaliteit en de tijdigheid voor de pensioenuitvoeringsorganisatie juist essentieel zijn. Door te werken met de complete UPA-deelnemersstanden hoeft de werkgever geen mutaties meer door te geven. De nieuwe werkwijze met de UPA vergelijkt de maandelijkse standen. De events (mutaties) volgen uit het verschil tussen de standen van twee opeenvolgende maanden; bijvoorbeeld op basis van een gewijzigd salaris of een nieuwe deelnemer in de UPA. Het doorgeven van complete deelnemersstanden is voor de werkgever geen extra belasting als de salarissoftware hiervoor voorzieningen biedt, zoals de UPA.

---

[← Terug naar home]({{ site.baseurl }}/)
