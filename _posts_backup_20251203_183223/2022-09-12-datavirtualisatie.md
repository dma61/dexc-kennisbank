---
layout: post
title: "Datavirtualisatie"
date: 2022-09-12
categories: ["Bouwstenen/Principes"]
question_id: 1508164
---

# Datavirtualisatie

[**Datavirtualisatie**](https://www.bluefrog.nl/kennisbank/business-intelligence/datavirtualisatie/), of gegevens virtualisatie, is het samenbrengen van gegevens vanuit meerdere databronnen. Via data-abstractie wordt data beschikbaar gesteld aan gebruikers, zonder dat technische kennis nodig is van onderliggende databronnen. Verrijking met data uit open data-bronnen, webservices, databases, sociale media, Excel en vele andere toepassingen is mogelijk en loopt via de abstractielaag.

Voor de gebruiker van de data hoeft er hierdoor maar één databron aangesproken te worden. Via datavirtualisatie komen meerdere bronnen samen in één virtuele laag. Ook de configuratie en gebruik door front-end BI-applicaties (bijvoorbeeld rapportage- en dashboard tools) is hierdoor eenvoudiger. De virtualisatie van de data is een abstract proces waarbij de onderliggende informatiebronnen via webservices, XML en andere methoden worden gekoppeld. Voor de eindgebruiker is het daarom niet zichtbaar op welke locatie de gegevens opgeslagen zijn. Bij datavirtualisatie sla je geen data op zoals bij traditionele methoden waarbij je de data opslaat in een database of een [datawarehouse](https://www.bluefrog.nl/kennisbank/business-intelligence/datawarehouse/). 

Datavirtualisatie is het [ultieme hulpmiddel](https://www.axians.nl/datavirtualisatie/) om een logisch data warehouse in te richten. Het resultaat is een virtuele data hub die uniforme data services levert aan bedrijfsapplicaties en gebruikers zonder dat die de technische details, zoals locatie en formaat hoeven te kennen. 

Een voorbeeld van een toepassing treffen we bij [PGGM](https://web.axians.nl/referenties/pggm-op-weg-naar-een-moderne-data-delivery-infrastructure/).

---

[← Terug naar home]({{ site.baseurl }}/)
