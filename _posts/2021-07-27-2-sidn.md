---
layout: post
title: "SIDN"
date: 2021-07-27
categories: []
question_id: 992679
---

De stichting Privacy by Design - de eigenaar van de afspraken rond IRMA – werkt van september 2019 structureel en operationeel samen met SIDN . SIDN is een stabiele, ISO27001 gecertificeerde organisatie met als kernactiviteit het beheren van het .nl-domein. SIDN heeft – net als IRMA – geen winstoogmerk. Met SIDN lijkt IRMA daarmee een goede partner gevonden te hebben om de infrastructuur (zoals de IRMA-server), het beheer en de verdere ontwikkeling ervan blijvend te bekostigen.

Het wetsvoorstel voor Wet Digitale Overheid biedt volgens SIDN de ruimte om private middelen, die worden gebruikt bij toegang tot de overheid, ook in te zetten in het commerciële domein. SIDN  stelt dat bij het vaststellen van een toelatingskader voor middelen onder de Wet Digitale Overheid de unieke kans ontstaat om drie dingen te doen:

- De burger beschermen tegen data-driven verdienmodellen en een integere publieke voorziening realiseren;

- Betaalbare en betrouwbare middelen mogelijk maken, wat het gebruik door en vertrouwen van de burger zeker positief beïnvloedt;

- De scheidslijn tussen publieke en private middelen doorbreken.

---

[← Terug naar home]({{ site.baseurl }}/)
