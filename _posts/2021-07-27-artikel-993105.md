---
layout: default
title: "Artikel 993105"
date: 2021-07-27
categories: ["Toegang tot gegevens bij financiële dienstverleners"]
question_id: 993105
answer_id: 921823
---

# Artikel 993105

Apps bieden onder meer toegang tot klantmappen en bieden daarnaast andere functionaliteiten. Hierna volgt – aan de hand van voorbeelden - een beeld van apps die toegang geven tot gegevens bij een financiële dienstverleners. Het is niet de bedoeling om volledig te zijn.

Apps die financieel inzicht en overzicht bieden over databronnen heen bespreken we bij Services.

**Zorgverzekeraars**

Veel zorgverzekeraars hebben [apps](https://www.droidapp.nl/specials/zorgverzekering-apps/) waarmee je onder meer kunt declareren, door bijvoorbeeld foto’s te maken van je nota’s. Verder zien we vaak mogelijkheden voor correspondentie en het inzien van zorgverbruik van het lopende jaar. Inloggen kan vaak met behulp van [DigiD](https://www.zorgwijzer.nl/zorgverzekering-2019/welke-zorgverzekeraars-hebben-een-app).

**Schadeverzekeraars**

De apps van schadeverzekeraars bieden veelal vergelijkbare functionaliteit:

- Schademelden;

- Polissen bekijken;

- Schadehersteller zoeken;

- Groene kaart raadplegen.

Voorbeelden van apps:

- De [OHRA app](https://www.ohra.nl/klantenservice/ohra-app) is een verzamelplaats voor alle verzekeringen die bij Ohra lopen. Niet alleen de zorgverzekering, maar ook de reisverzekering, autoverzekering en andere producten.

- Met de [Univé app](https://www.unive.nl/app) is het mogelijk de voortgang van een schademelding te bekijken.

- De app van [Interpolis](https://www.interpolis.nl/app) faciliteert inloggen via iDIN. Interpolis legt het accent op het melden van schade.

- De app van [Centraal Beheer](https://www.centraalbeheer.nl/app) biedt functionaliteit ten aanzien van alle financiële producten die bij Centraal Beheer zijn afgenomen.

- 
[MijnAegon app](https://www.aegon.nl/particulier/klantenservice/mijn-aegon/app) is bedoeld voor het regelen van geldzaken: sparen, hypotheek, pensioen, verzekeringen.

- De [Nationale-Nederlanden app](https://www.nn.nl/nationalenederlanden-app.htm) biedt functionaliteiten rond sparen, beleggen, schademelden, zorgkosten declareren.

- De [Verzekeringsapp](https://www.verzekeringapp.nl/#Veelgesteldevragen) is bedoeld voor iedereen die via een adviseur verzekerd is bij Nh1816 Verzekeringen. 

- 
[a.s.r](https://www.asr.nl/vitality/vitality#Hoe-werkt-asr-vitality). stimuleert bewegen via een app. Via de app verdien je punten door stappen te zetten, je hartslag te verhogen, fietsritten te maken of sportlessen te volgen. En die punten kun je inwisselen voor beloningen.

- Mobiel Schademelden van het Verbond van Verzekeraars biedt een [app](https://www.mobielschademelden.nl/#/landingspagina). Hier maken meerdere verzekeraars en serviceproviders gebruik van.

**Serviceproviders**

- Voogd&Voogd biedt adviseurs de [Polismap app](https://www.voogd.com/klant/). 

- De Van Kampen Groep biedt een zogenaamde [progressieve webapp](https://vkg.nl/nieuws/website-digitale-polismap-nu-ook-als-app-te-gebruiken/). Een progressieve webapp is een hybride vorm tussen een app en een website. 

- Serviceprovider RISK en Com Tec Co (CTCO) richtten een Joint Venture op om consumenten een [Swift.Online app](https://www.risk.nl/risk-en-com-tec-co-starten-het-eerste-mobile-only-platform-voor-verzekeringen-swift-online/) te bieden waarin je al je polissen bewaart en eenvoudig en onafhankelijk verzekeringen vergelijkt, afsluit en beheert. Swift Online is daarmee een van de eerste mobile-only verzekeringsplatforms.

- AWI ontwikkelt software voor de verzekeringsbranche en hierbinnen specifiek voor volmachten en Service Providers met een ANVA–administratiepakket.Met de [klantmap](https://anva.nl/nieuws/webinar-awi-klantmap/) biedt AWI een optimale interactie tussen klanten en hun adviseurs. De klant heeft actueel inzicht in polissen, schademeldingen, facturen en documenten en geeft de klant mogelijkheden de interactie met de adviseur op te starten bij wijzigingen en nieuwe offertes.

**Adviseurs**

- Assurantie Apps is onderdeel van [Concapps](https://concapps.nl/labels/). Sinds 2017 levert het bedrijf ook communicatieoplossingen voor financieel advieskantoren. De app is bijvoorbeeld verbonden met Elements van Faster Forward en hiermee geschikt voor verzekeringsadviseurs en hypotheekadviseurs die met Elements werken. Ook andere systeemhuizen maken gebruik van Assurantie Apps voor de communicatie van adviseurs met klanten: [CCS](https://www.ccs.nl/partners/concapps/), [ANVA](https://anva.nl/koppeling/assurantie-apps/), en [DIAS](https://dias.nl/partner/assurantie-apps/).

- 
[UwKluis](https://www.uwkluis.nl/) is een digitale omgeving die de financieel adviseur aanbiedt aan zijn relaties. Deze klanten kunnen de adviseur vervolgens toegang geven tot hun gegevens. Tevens kunnen documenten gedeeld worden. Automatische processen verzoeken de relatie om gegevens te updaten. UwKluis heeft een koppeling met PortefeuilleSignalen van de Nationale Hypotheekbond. Koppelingen met andere pakketten worden op verzoek gerealiseerd.

- Met [Imago Consument](https://bugsbusiness.nl/) geeft een adviseur zijn particuliere en zakelijke klanten 24/7 inzage in hun verzekeringsportefeuille. Imago Consument is een “mijn-omgeving” die volledig op de wensen en bedieningsconcept van een intermediairkantoor kan worden afgestemd. De klant kan zijn of haar verzekeringen bekijken, deze wijzigen en schades kan melden.

**Databanken**

Met de Pensioenchecker app krijg je toegang tot MijnPensioenOverzicht.nl

---

[← Terug naar home]({{ site.baseurl }}/)
