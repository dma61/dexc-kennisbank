---
layout: default
title: "Artikel 993137"
date: 2021-07-27
categories: ["Kennisbank algemeen"]
question_id: 993137
answer_id: 921855
---

# Artikel 993137

| **Begrip** 
| **Omschrijving** 
 |

| Account aggregatie 
| Account aggregatie staat soms ook wel bekend als financiële data-aggregatie. Het is een methode die het verzamelen van gegevens uit verschillende rekeningen op 1 plaats mogelijk maakt. 
 |

| ADN-berichten 
| ADN-berichten is een verzamelnaam voor berichten van verzekeraars/serviceproviders naar intermediairs. Dit zijn de prolongaties en mutatiebevestigingen. 
 |

| Afgeleid digitaal/elektronisch identificatiemiddel 
| 
Bron: BZK, Presentatie 16 juli 2020, Klantportaal A&P.

Een middel om een (rechts)persoon aan een bepaalde geregistreerde identiteit te linken. Deze identiteit is afgeleid van een digitale bronidentiteit van een (rechts)persoon zoals door de overheid vastgelegd.

 
 |

| 
Afnemend dienstverlener

(Relying Party)

 
| Een aanbieder van online-dienstverlening, die authenticatie laat plaatsvinden (afneemt) via een netwerk voor authenticatie. In het Engels wordt deze partij vaak aangeduid met de term Relying Party. 
 |

| Afsprakenstelsel Elektronische toegangsdiensten. 
| 
Het afsprakenstelsel is een set van technische, functionele, juridische en organisatorische afspraken op basis waarvan eHerkenning wordt geleverd. De afspraken hebben als doel om samenwerking en zekerheid in het Netwerk te garanderen. Tegelijkertijd bieden de afspraken ook voldoende vrijheid aan de deelnemers om competitieve proposities te leveren aan hun klanten. Het afsprakenstelsel wordt inhoudelijk compleet beschreven in diverse documenten:

eHerkenning valt onder het afsprakenstelsel Elektronische Toegangsdiensten. 

[https://afsprakenstelsel.etoegang.nl/display/as/Startpagina](https://afsprakenstelsel.etoegang.nl/display/as/Startpagina)

 
 |

| Anoniem (of: geanonimiseerd) 
| Niet traceerbaar naar de persoon. 
 |

| API 
| 
Een application programming interface (API) is een gestructureerd en gedocumenteerd koppelvlak voor communicatie tussen applicaties. Voor steeds meer organisaties vormen API’s (bibliotheek met webservices) de sleutelrol in het aanbieden van transacties, het distribueren van content of het ontsluiten van een workflow tussen schakels in de keten. 

Binnen de synchrone communicatie initieert de distributie (intermediairs, volmachten, serviceproviders) het merendeel van de transacties. De reden hiervoor is dat de meeste synchrone services midden in primaire processen als tariefberekening, offerte, aanvraag, mutaties en claim gebruikt worden. Deze services stellen intermediairs, volmachten en serviceproviders in staat direct hun werk te doen.

 
 |

| Artikel 29 werkgroep 
| 
De Artikel 29-werkgroep bestond uit de nationale privacytoezichthouders van de lidstaten van de Europese Unie en de European Data Protection Supervisor (EDPS). De EDPS houdt toezicht op de verwerking van persoonsgegevens bij de instellingen en organen van de EU. De Artikel 29-werkgroep had een onafhankelijk en raadgevend karakter. De belangrijkste taak van de werkgroep was het bevorderen van een uniforme toepassing van de principes uit de privacyrichtlijn in alle lidstaten door samenwerking tussen de Europese toezichthouders. Ook coördineerde de werkgroep gezamenlijk onderzoek en de hieruit voortvloeiende nationale handhaving van de toezichthouders. 

Met de komst van de European Data Protection Board is de Artikel 29 werkgroep opgeheven. 

 
 |

| Attribuut 
| 
Bron: BZK, Presentatie 16 juli 2020, Klantportaal A&P.

Een uniek kenmerk of gegeven van een entiteit.

 
 |

| Authenticatie 
| 
Bron: eIDAS regulering, art 3. ‘Definities.

Proces dat de bevestiging van de identificatie van een natuurlijke persoon of rechtspersoon, of van de oorsprong en integriteit van gegevens in elektronische vorm mogelijk maakt.

 
 |

| Authenticatie (authenticeren) 
| 
De controle van een geclaimde identiteit (set geclaimde attributen) van een entiteit, op een gegeven betrouwbaarheidsniveau. 

Authenticatie is dus het proces dat nagaat of een gebruiker daadwerkelijk is wie hij/zij beweert te zijn. Dat wil zeggen: daadwerkelijk de identiteit bezit die hij/zij opgeeft. Deze vastgestelde identiteit bepaalt of de betreffende gebruiker gerechtigd is om een bepaalde handeling te verrichten of een service af te nemen; deze volgende stap noemen we autorisatie.

Authenticatie bestaat uit twee stappen. Bij de registratiefase wordt eenmalig een account gemaakt op basis van persoonsgegevens. Hoe grondig hierbij wordt gecontroleerd of de persoonsgegevens daadwerkelijk bij de betreffende persoon horen, bepaalt de betrouwbaarheid: face-to-face-controle met een paspoort bij een balie, leidt tot een hogere mate van betrouwbaarheid dan een gebruiker die online zijn/haar gegevens invoert.

Heeft de gebruiker eenmaal een account, dan kan hij/zij zich hier voortaan mee authenticeren. In deze inlogfase wordt vanaf nu alleen nog vastgesteld dat het om dezelfde gebruiker gaat als die ook de account aanmaakte. Ook hier hangt de betrouwbaarheid af van de mate waarin dit gecontroleerd wordt: enkel het invullen van een wachtwoord wordt als minder betrouwbaar verondersteld dan bijvoorbeeld een gezichtsscan of het invoeren van een extra code via de gsm van de gebruiker.

 
 |

| Authenticatiedienst 
| Een dienstverlener die tenminste identiteitsgegevens van entiteiten aanmaakt, onderhoudt en beheert, en hen authenticeert ten behoeve van online-dienstverlening. Treedt vaak ook op als middelenuitgever. 
 |

| Authenticatiefactor 
| 
Bron: BZK, Presentatie 16 juli 2020, Klantportaal A&P

Een factor waarvan is bevestigd dat deze gebonden is aan een persoon en die onder een van de drie volgende categorieën valt. (1) Op bezit gebaseerde authenticatiefactor: een authenticatiefactor waarvan de betrokkene moet aantonen dat deze in zijn bezit is. (2) Op kennis gebaseerde authenticatiefactor: een authenticatiefactor waarvan de betrokkene moet aantonen dat hij ervan kennis draagt. (3) Inherente authenticatiefactor: een authenticatiefactor die op een fysiek kenmerk van een natuurlijke persoon is gebaseerd en waarbij de betrokkene moet aantonen dat hij dat fysieke kenmerk bezit.

 
 |

| Authenticatiemiddel 
| Het middel dat de gebruiker aanwendt bij authenticatie; iets wat de gebruiker weet, bezit of is. 
 |

| Autorisatie 
| 
[https://afsprakenstelsel.etoegang.nl/display/as/Begrippenlijst](https://afsprakenstelsel.etoegang.nl/display/as/Begrippenlijst)

Het verlenen van toestemming (een bevoegdheid) aan een geauthenticeerde partij om toegang te krijgen tot een bepaalde dienst of toestemming om een bepaalde actie uit te voeren. Een autorisatie kan worden vastgelegd in toegangsrechten. Het verlenen van toegang kan (mede) gebaseerd zijn op die in toegangsrechten vastgelegde autorisatie. Autorisatie is geen synoniem voor machtiging.

 
 |

| Autorisatie 
| 
Bron: eIDAS regulering, art 3. ‘Definities

Bepalen of iemand geautoriseerd is/in aanmerking komt om toegang te krijgen tot een dienst of informatie etc.

 
 |

| Autoritatieve bron 
| Gezaghebbende, erkende bron van persoonlijke gevalideerde gegevens. 
 |

| AVG en gewone en bijzondere persoonsgegevens 
| 
De AVG kent gewone en bijzondere persoonsgegevens. Deze laatste categorie is nader

uitgewerkt in de AVG en in de UAVG. Persoonsgegevens die door hun aard bijzonder

gevoelig zijn verdienen specifieke bescherming aangezien de context van de verwerking

ervan significante risico's kan meebrengen voor de grondrechten en de fundamentele

vrijheden. Voor de bijzondere persoonsgegevens geldt daarom een verwerkingsverbod

tenzij voldaan is aan in de AVG en in de UAVG opgesomde voorwaarden. Een voorbeeld

van een gewoon persoonsgegeven is een naam of een adres en een voorbeeld van

bijzondere persoonsgegevens zijn gegevens over gezondheid.

 
 |

| AVG en Proportionaliteit en subsidiariteit 
| 
Het vereiste van proportionaliteit houdt in dat het doel van het uitwisselen van gegevens in verhouding moet staan tot de inmenging in de persoonlijke levenssfeer. Het vereiste van subsidiariteit houdt in dat het doel niet ook op een andere manier dan het

uitwisselen van gegevens kan worden behaald.

 
 |

| AVG en Toestemming 
| Een andere rechtsgrond genoemd in de AVG is de toestemming van de burger voor het verwerken van zijn persoonsgegevens voor een of meer specifieke doeleinden. Deze rechtsgrond is nader uitgewerkt in de AVG. Zo moet toestemming vrijelijk, specifiek en ondubbelzinnig worden gegeven. 
 |

| AVG en verwerken van persoonsgegevens 
| Bij het verwerken van persoonsgegevens gaat het om alle handelingen die met persoonsgegevens kunnen worden uitgevoerd, zoals bijvoorbeeld verzamelen, vastleggen, bewaren, opslaan, gebruiken, verstrekken door middel van doorzending, verspreiden of op andere wijze ter beschikking stellen. Als er geen persoonsgegevens worden verwerkt is de AVG niet van toepassing. Dat zal echter niet snel het geval zijn. 
 |

| Berichtenstandaard 
| Een berichtenstandaard legt de structuur vast van gegevens binnen een elektronisch bericht. Voor de feitelijke notatie gelden generieke en mondiale standaarden als CSV, EDIFACT, XML en JSON. 
 |

| Betrouwbaarheidsniveau 
| 
[https://afsprakenstelsel.etoegang.nl/display/as/Begrippenlijst](https://afsprakenstelsel.etoegang.nl/display/as/Begrippenlijst)

Een relatief niveau van de sterkte van het bewijsmateriaal aangaande een authenticatie. Dit niveau wordt bepaald door een samenhangend geheel van factoren, zoals de sterkte van de identiteitsverificatie tijdens de registratie en uitgifte van het authenticatiemiddel, de sterkte van het middel zelf en de sterkte het authenticatiemechanisme.

Een betrouwbaarheidsniveau zegt iets over de betrouwbaarheid van:

- Het eHerkenningsmiddel: een certificaat (EH4) is sterker dan een gebruikersnaam-wachtwoord combinatie (EH1).

- De registratie van het eHerkenningsmiddel: een gebruiker die live verschijnt is betrouwbaarder dan een kopie van een paspoort.

- De uitgifte van het eHerkenningsmiddel: het middel persoonlijk uitreiken is betrouwbaarder dan dat dit per post wordt toegestuurd.

Een betrouwbaarheidsniveau geeft dus de mate van zekerheid aan dat de juiste persoon over het gebruikte middel beschikt, in combinatie met de mate van zekerheid dat de gebruiker daadwerkelijk namens het bedrijf mag inloggen op die specifieke dienst.

 
 |

| Biometrie 
| 
Bron: Biometrie voor identiteitsverificatie, Verkenning van de mogelijkheden, InnoValor 2020

Biometrische identiteit: Unieke set van onveranderlijke dan wel langdurig stabiele fysieke, fysiologische of gedrag gerelateerde kenmerken van een persoon. Deze kenmerken zijn uniek identificerend en worden gebruikt in biometrische systemen om iemand te herkennen en de identiteit vast te stellen. 

 
 |

| Blockchain 
| 
Een Blockchain, ook wel een toepassing van distributed ledger, is een lijst van transacties (blokken), die aan elkaar gelinkt zijn. Blockchain transacties kunnen, nadat het grootse deel van de deelnemers in de blockchain de transactie heeft goedgekeurd, niet meer worden gewijzigd. Dit maakt het blockchain systeem erg uniek, samen met het decentrale karakter: er is niet één organisatie die alles te zeggen heeft. 

Blockchain implementaties zijn geen voor de hand liggende manier om persoonsgegevens uit te wisselen, omdat data voor iedereen toegankelijk is, kan iedereen alles zien. 

Blockchain biedt mogelijk oplossingen als er geen vertrouwen is in de sector of een centrale partij.

 
 |

| Community 
| Binnen een community zijn ketenpartijen en derden met een gezamenlijk doel op het terrein van ketenoptimalisatie met elkaar verbonden. In een community wordt gewerkt vanuit expliciete gezamenlijke doelstellingen. Deskundigen die de ketenpartijen vertegenwoordigen werken samen met elkaar om samen meer te weten of te kunnen dan ieder afzonderlijk. Door gebruik te maken van elkaars kerncompetenties en specifieke positioneringen ontstaat meerwaarde voor de belanghebbenden. 
 |

| Concept 
| Een concept is een abstract idee of plan van hoe bepaalde technologie kan werken om een proces te laten verlopen. Technologische concepten kunnen doorgroeien tot bijvoorbeeld protocollen, standaarden. 
 |

| Consument 
| De natuurlijke, levende persoon. Ook klant of gebruiker genoemd. 
 |

| Data aanbieder 
| Een partij die persoonlijke data verzamelt en verwerkt die de andere partijen/rollen mogelijk willen inzien of gebruiken.

 
 |

| Data afnemer 
| Partij die geautoriseerd kan worden om data in te zien of gebruiken van een of meerdere data aanbieders. 
 |

| Data Exchange 
| Data Exchange binnen de financiële sector is de techniek waarbij de data van verschillende geautomatiseerde toepassingen op geautomatiseerde wijze met elkaar uitwisselbaar zijn op basis van gemaakte afspraken over onder andere standaarden. 
 |

| Data Governance 
| Een systeem dat interoperabiliteitscomponenten (standaarden en beleidsregels) toepast om het acceptabele gebruik en de hoge kwaliteit van gegevens binnen een specifiek ecosysteem te garanderen. Beheert de beschikbaarheid, bruikbaarheid, consistentie, integriteit en beveiliging van de gebruikte gegevens. 
 |

| Data-aggregator 
| En toepassing die data uit meerdere databronnen verzamelt met de bedoeling gecombineerde datasets voor te bereiden voor dataverwerking. 
 |

| Dienstencatalogus 
| 
[https://afsprakenstelsel.etoegang.nl/display/as/Begrippenlijst](https://afsprakenstelsel.etoegang.nl/display/as/Begrippenlijst)

Een elektronisch bevraagbare catalogus die de gestructureerde verzameling van alle diensten, inclusief de onderverdeling in subdiensten en eventuele samengestelde diensten bevat, welke voor het vastleggen van bijzondere machtigingen dat wil zeggen machtigingen die zich beperken tot bepaalde diensten, minimaal noodzakelijk is.

 
 |

| Dienstverlener 
| 
[https://afsprakenstelsel.etoegang.nl/display/as/Begrippenlijst](https://afsprakenstelsel.etoegang.nl/display/as/Begrippenlijst)

Een Partij die elektronische Diensten aanbiedt aan Gebruikers. De Dienstverlener kan binnen Elektronische Toegangsdiensten een overheidsdienstverlener zijn of een private Partij die diensten aanbiedt.

In de verzekeringssector gaat het om partijen als verzekeraars, serviceproviders en CIS die hun diensten toegankelijk maken via eHerkenning en/of nu nog Digitaal Paspoort.

 
 |

| Digitaal Paspoort 
| 
Het Digitaal Paspoort is in 1997 in de verzekeringsbranche geïntroduceerd door ADN (later ABZ, nog later Solera). Verzekeraars waren aandeelhouder in ADN. Het betreft een TLS-certificaat, waarvan anno 2019 ongeveer 35.000 in omloop zijn. Het werkt als een elektronisch identiteitsbewijs met onder andere de volgende informatie:

- Naam certificaathouder;

- Postbus/e-mail certificaathouder; 

- Serienummer/verloopdatum certificaat;

- Kopie van public key certificaathouder;

- Digitale handtekening van CA.

Werking certificaat:

- De gebruiker heeft een certificaat gekoppeld aan een inlogmechanisme (bijv. 

- gebruikersnaam + wachtwoord en/of een app);

- De gebruiker is geregistreerd bij de certificaatverstrekker waar hij zijn certificaat koopt;

- De dienstverlener checkt bij de certificaatverstrekker of het certificaat geldig is en matcht met de inloggende persoon.

Een Digitaal Paspoort is persoonsgebonden, gekoppeld aan een bedrijf en wordt gebruikt om een gebruiker als natuurlijk persoon veilig – en zonder gebruikersnaam en wachtwoord - aan te melden bij webapplicaties (extranetten, diensten et cetera). Dit heet Single Sign-on en is een belangrijk voordeel, naast het gegeven dat het gaat om een de facto branchestandaard.

 
 |

| Digitaal/elektronische identificatiemiddel 
| 
Bron: BZK, Presentatie 16 juli 2020, Klantportaal A&P

Een materiële en/of immateriële eenheid die persoonsidentificatiegegevens bevat en die gebruikt wordt voor authenticatie bij een onlinedienst.

 
 |

| Digitale bron identiteit (DBI) 
| 
Bron: BZK, Presentatie 16 juli 2020, Klantportaal A&P

Een unieke, betrouwbare, inclusieve, veilige en door de overheid uitgegeven en erkende digitale identiteit voor entiteiten.

 
 |

| Digitale identiteit 
| 
Bron: BZK, Presentatie 16 juli 2020, Klantportaal A&P

Een verzameling van betrouwbare gegevens die een entiteit (persoon, organisatie, object of apparaat) representeren in het digitale domein.

 
 |

| 
Digitale Postbus

(asychrone berichten)

 
| 
Het principe van een digitale postbus is: op één plek berichten kunnen afleveren of ophalen voor meerdere partijen. Voor alle partijen geldt dus een overzichtelijke 1:1 distributie en geen 1:n distributie. Dit levert minder complexiteit in techniek en beheer en daarmee lagere kosten in de keten.

Binnen de asynchrone communicatie initiëren de verstrekkers (verzekeraars, service providers) de meeste transacties. Asynchrone berichten hebben voor het merendeel een beheerperspectief (informatieverstrekking) en daarmee een procesdynamiek waarbij directe verwerking niet noodzakelijk/wenselijk is.

 
 |

| Digitale/elektronische identificatie 
| 
Bron: BZK, Presentatie 16 juli 2020, Klantportaal A&P

Het proces van het gebruiken van persoonsidentificatiegegevens in elektronische vorm die op unieke wijze een natuurlijke persoon of rechtspersoon, of een natuurlijke persoon die een rechtspersoon vertegenwoordigt, aanduiden.

 
 |

| Digitale/elektronische identiteit 
| 
Bron: BZK, Presentatie 16 juli 2020, Klantportaal A&P

Een identiteit in de online wereld voor entiteiten. Een digitale identiteit kan bestaan uit verschillende aspecten (attributen) die over een bepaalde entiteit geregistreerd staan. ISO/IEC stelt: een digitale identiteit is een set attributen die te relateren zijn aan een entiteit

 
 |

| Digitale/elektronische identiteit infrastructuur 
| 
Bron: BZK, Presentatie 16 juli 2020, Klantportaal A&P

Het geheel van stelsels, afspraken, standaarden en voorzieningen, rond de digitale identiteit van (rechts)personen.

 
 |

| Ecosysteem 
| Het totale systeem dat is gecreëerd door de activiteiten en verbindingen tussen actoren en infrastructuur volgens een gemeenschappelijke reeks regels. Meerdere ecosystemen kunnen bestaan, overlappen en samenwerken. Governance is in dit verband een systeem van regels, praktijken en processen dat wordt gebruikt om een Ecosysteem te managen. 
 |

| Ecosysteem voor gegevensuitwisseling 
| 
Bron: Programma Regie Op Gegevens van de Nederlandse overheid

Een (eco-)systeem voor gegevensuitwisseling is een online omgeving voor het uitwisselen 

Bron: Programma Regie Op Gegevens van de Nederlandse overheid

Een (eco-)systeem voor gegevensuitwisseling is een online omgeving voor het uitwisselen en delen van persoonsgegevens. Zo'n systeem kan in de vorm van een afsprakenstelsel worden beheerd. Individuen, organisaties, services en apparaten kunnen elkaar daarbij vertrouwen omdat gezaghebbende bronnen de gegevens en de uitwisseling verifiëren. Een dergelijk ecosysteem onder beheer van een afsprakenstelsel betreft: 

- Een reeks regels, methoden, procedures, technologie, normen, beleid en processen; 

- Van toepassing op een groep deelnemende entiteiten; 

- Met betrekking tot de verzameling, verificatie, opslag, uitwisseling, authenticatie en vertrouwen op attribuut-informatie over een persoon, organisatie, apparaat of digitaal object; 

- Ten behoeve van het faciliteren van gegevensuitwisseling. 

 
 |

| eHerkenningsmakelaar 
| Een vereiste rol binnen het netwerk voor authenticatie die door één of meer deelnemers aan het afsprakenstelsel wordt ingevuld en die het single point of contact vormt waarlangs dienstverleners authenticatiediensten afnemen. De eHerkenningsmakelaar treedt op als routeerder naar alle deelnemende authenticatiediensten. 
 |

| eIDAS 
| eIDAS staat voor Electronic Identification (eID) and Trust Services (AS). Het is een initiatief van de Europese Commissie met als doel om elektronische interacties tussen ondernemingen, burgers en organisaties veiliger en efficiënter te maken en alle EU landen elkaars eID en AS erkennen. 
 |

| Federatieve Authenticatie 
| 
Bron: [https://www.organyze.nl/artikelen/federatieve-authenticatie-lekentaal/](https://www.organyze.nl/artikelen/federatieve-authenticatie-lekentaal/)

Wanneer men federatief authentiseert wordt aan een vertrouwde partij gevraagd om de authenticatie af te handelen. Deze vertrouwde partij geeft vervolgens terug of er juist geauthentiseerd is, en geeft een aantal gevraagde attributen terug zodat eventueel ook geautoriseerd kan worden.

Bron: [https://kb.grip-on-it.com/nl/service-integration/openidconnect/](https://kb.grip-on-it.com/nl/service-integration/openidconnect/)

Federatieve authenticatie betekent simpel gezegd dat een dienst (Service Provider) de authenticatie ‘uitbesteed’ aan een Identity Provider.

 
 |

| Fysieke infrastructuur 
| De fysieke infrastructuur is de samenhang van machines en netwerken. Buiten de platformen (die dat zelf invullen) is de gedeelde infrastructuur het internet. 
 |

| Gebruikers 
| Een persoon die opereert namens een bedrijf en Digitaal Paspoort en/of eHerkenningsmiddel gebruikt om in te loggen bij online dienstverleners. Digitaal Paspoort en inlogmiddel van eHerkenning zijn Authenticatiemiddelen die gebruikt worden voor Authenticatie tijdens inloggen. 
 |

| Gegevensoverdraagbaarheid 
| Dataportabiliteit. De mogelijkheid om gegevens gemakkelijk te verplaatsen tussen interoperabele toepassingen en domeinen. 
 |

| Gegevensstandaard 
| Een gegevensstandaard legt vast op welke wijze een gegeven in een elektronisch bericht of database wordt opgenomen (datum bijvoorbeeld altijd op dezelfde wijze, of altijd dezelfde coderingen voor benzine, diesel, etc.). 
 |

| Gespecificeerde toestemming (zorgsector) 
| Per een nader vast te stellen data moeten burgers hun eigen gegevens digitaal kunnen inzien (online inzage) en kunnen aangeven welke soort gegevens met welke zorgaanbieders mogen worden uitgewisseld bij behandeling (gespecificeerde toestemming). Gespecificeerd betekent dat burgers straks kunnen specificeren welke categorie van gegevens met welke categorie zorgverleners wel of niet gedeeld mag worden. 
 |

| Gezaghebbende bron 
| 
Bron: BZK, Presentatie 16 juli 2020, Klantportaal A&P.

Elke bron, ongeacht de vorm ervan, waarvan kan worden verwacht dat deze nauwkeurige gegevens, informatie of bewijsmateriaal biedt op basis waarvan een identiteit kan worden aangetoond.

 
 |

| Governance 
| 
Bron: Analyse Governance afsprakenstelsels voor Programma Regie Op Gegevens, PBLQ 2019

Een reeks van processen (tradities, beleid of regels) die formeel en/of informeel worden toegepast om verantwoordelijkheden tussen actoren van een bepaald systeem te verdelen. Governance gaat daarmee over actoren, relaties en de manier waarop een gezamenlijk doel wordt bereikt. De governance omschrijft op welke wijze de afspraken worden beheerd, welke rollen daarin te onderkennen zijn en door welke partijen die rollen worden vervuld.

 
 |

| Idemix 
| 
Bron: [https://cloud.ibm.com/docs/services/identitymixer?topic=identitymixer-getting-started-with-identity-mixer-experimental-](https://cloud.ibm.com/docs/services/identitymixer?topic=identitymixer-getting-started-with-identity-mixer-experimental-) 

Idemix is een protocol waarmee een partij gegevens kan opvragen van verschillende partijen en deze vervolgens weer anoniem en unlinkable  kan delen met andere partijen. Idemix gebruikt zero-knowledge proofs en wordt gebruikt in IRMA.

 
 |

| Identificatie 
| 
Uit de eIDAS regulering, art 3. ‘Definities

Registratie van een unieke identiteit (vaststelling en creatie) en vervolgens het uitgeven van een identificatiemiddel om personen in staat te stellen om deze identiteit te laten verifiëren.

 
 |

| Identificatie/Identificeren 
| Het overleggen van attributen van een entiteit om deze in een bepaalde context uniek aan te duiden. 
 |

| Identificatie/Identificeren 
| Het overleggen van attributen van een entiteit om deze in een bepaalde context uniek aan te duiden. 
 |

| Identiteit 
| De volledige set attributen behorend bij een bepaalde entiteit, die het mogelijk maakt deze entiteit van andere te onderscheiden. 
 |

| Identiteit 
| 
Bron: BZK, Presentatie 16 juli 2020, Klantportaal A&P

Een identiteit bestaat uit de geregistreerde aspecten (attributen) die in voldoende mate bepalen wie iemand of iets is.

 
 |

| Inbreuk in verband met persoonsgegevens 
| 
De AVG kent net als de oude Wet Bescherming Persoonsgegevens een ‘meldplicht datalekken’, maar onder een andere naam. De term in de verordening is een inbreuk in verband met persoonsgegevens. Dit is een inbreuk op de beveiliging die (al dan niet onbedoeld) op onrechtmatige wijze leidt tot de vernietiging, het verlies, de wijziging of de ongeoorloofde verstrekking van of de ongeoorloofde toegang tot doorgezonden, opgeslagen of anderszins verwerkte gegevens.

Verder geldt:

- Instanties moeten alle inbreuken binnen 72 uur aan de AP melden, tenzij “het niet waarschijnlijk is dat de inbreuk in verband met persoonsgegevens een risico inhoudt voor de rechten en vrijheden van natuurlijke personen”. Afhankelijk van de inbreuk op het recht van consumenten dienen ze die zelf ook in te lichten. 

- Instanties moeten alle inbreuken administreren: “De verwerkingsverantwoordelijke documenteert alle inbreuken in verband met persoonsgegevens, inclusief de feiten over de inbreuk in verband met persoonsgegevens, de gevolgen daarvan en de genomen corrigerende maatregelen.” Die documentatie stelt de toezichthoudende autoriteit in staat de naleving van dit artikel te controleren.

 
 |

| Inlogmiddel 
| Zie authenticatiemiddel. 
 |

| Interoperabiliteit 
| 
[https://www.noraonline.nl/wiki/Interoperabiliteit](https://www.noraonline.nl/wiki/Interoperabiliteit)

Het vermogen van organisaties (en hun processen en systemen) om effectief en efficiënt informatie te delen met hun omgeving.

 
 |

| Interoperabiliteit 
| 
Het vermogen van verschillende systemen om met elkaar samen te werken en

voor apparaten, applicaties of producten om verbinding te maken en te communiceren in een gecoördineerde manier, zonder inspanning van de persoon. 

In het European Interoperability Framework worden drie vormen van interoperabiliteit onderscheiden:

- Technische interoperabiliteit – Om systemen te kunnen koppelen, moeten er afspraken worden gemaakt over interfaces, standaarden en protocollen voor communicatie, berichtenformaten, gegevensintegratie, beveiliging, beschikbaarheid, etc.

- Semantische interoperabiliteit – De informatie die partijen uitwisselen, moet wederzijds begrijpelijk zijn. Context en betekenis van gegevens moet eenduidig zijn vastgelegd.

- Organisatorische interoperabiliteit – Om gezamenlijke diensten te kunnen leveren, moeten organisaties op elkaar zijn afgestemd in termen van hun businessdoelen, verdeling van verantwoordelijkheden en uitwisselingsprocessen.

 
 |

| Ketenmachtiging 
| 
[https://afsprakenstelsel.etoegang.nl/display/as/Begrippenlijst](https://afsprakenstelsel.etoegang.nl/display/as/Begrippenlijst)

Bij een ketenmachtiging geeft een organisatie een Machtiging af aan een Intermediaire partij. Deze intermediair kan vervolgens de machtiging (door)geven aan een medewerker om namens de organisatie te handelen.

Bij een ketenmachtiging verricht de 'laatste schakel' (gebruiker) op basis van de vastgelegde machtigingen een transactie.

 
 |

| KVK-nummer 
| 
Bron: [www.kvk.nl](www.kvk.nl)

Als je je bedrijf inschrijft in het Handelsregister krijg je een uniek 8-cijferig KVK-nummer. Een KVK-nummer laat zien dat je officieel ingeschreven staat bij KVK. En je dus formeel een bedrijf hebt.

Als je je bedrijf overdraagt of een bedrijf overneemt, verandert het KVK-nummer. En ook bij het wijzigen van de rechtsvorm van je onderneming wijzigt het KVK-nummer. Je krijgt van ons dan een nieuw KVK-nummer.

 
 |

| Machtigen 
| Als een gebruiker met eHerkenning een online-dienst wil afnemen, dan moet deze daarvoor gemachtigd zijn. Zonder machtiging werkt eHerkenning niet. Vanaf EH2 moet u een machtiging aanvragen. Een machtiging is, net als eHerkenning, persoonsgebonden. Een machtiging kan alleen worden gegeven door iemand in de organisatie die tekenbevoegd is volgens het Handelsregister van de Kamer van Koophandel. Als er meerdere personen tekenbevoegd zijn moeten zij mogelijk ook tekenen, dat is afhankelijk van de statuten van uw bedrijf. De 'tekenbevoegde' kan ook een machtigingenbeheerder aanstellen die dan de machtigingen kan verstrekken. Een machtigingenbeheerder neemt de tekenbevoegde veel werk uit handen. Ga daarom eerst na wie er bij uw bedrijf tekenbevoegd is en of er al een machtigingenbeheerder is. 
 |

| Middelenuitgever  
| Verantwoordelijk voor de uitgifte van authenticatiemiddelen en alle daaraan verbonden processen: aanvraag, registratie, activering, blokkering/heractivering, inname en opheffing. Vaak treedt de middelenuitgever ook op als authenticatiedienst. 
 |

| Mult-factor Authenticatie (MFA) 
| Dit is een authenticatie methode waarbij de onlinegebruiker twee stappen succesvol moet doorlopen om ergens toegang tot te krijgen. 
 |

| Mutatiebevestiging (PMB) 
| 
Doel voor intermediair:

- Bijwerken administratie met verzekeringstechnische gegevens

- Informeren klant.

- Controleren maatschappij.

- Voorbereiden incasso.

Aanleiding versturen:

- Bevestiging nieuwe aanvraag

- Bevestiging mutatie aanvraag

- Eenzijdige aanpassing voorwaarden van de polis (vanuit de verzekeraar)

- Bevestiging royement/opschorting

- Bevestiging in kracht herstellen opschorting

Bevestiging omzetten polis naar pakket of vice versa

 
 |

| Netwerk voor authenticatie 
| De verzameling onderling verbonden componenten die gereguleerd worden door het afsprakenstelsel en gezamenlijk authenticatiediensten leveren. 
 |

| OAuth 
| 
Bron: [https://oauth.net/2/](https://oauth.net/2/)

OAuth 2.0 is een standaard die ingezet kan worden om iemand tijdelijk toegang te geven tot een deel van je gegevens zonder hiervoor je wachtwoord te delen met de betreffende partij. 

 
 |

| Online dienstverlener 
| Een dienstverlener die online diensten aanbiedt – via portalen/extranetten – en waar Digitaal Paspoort of eHerkenning nodig is om in te loggen. 
 |

| OpenID 
| 
Bron: OpenID Connect. [https://openid.net/connect/](https://openid.net/connect/) 

OpenID Connect is een standaard waarbij gebruikers federatief kunnen inloggen. Dit betekent dat iemand kan inloggen met een account van partij A (ook wel, de authenticatie provider) bij partij B (de resource provider). Er wordt dus een vertrouwde partij gebruikt voor authenticatie. Een bekende variant hiervan is het gebruik maken van een Google inlog voor een dienst. OpenID Connect bouwt, net als UMA, verder op de OAuth standaard.

 
 |

| Operator 
| 
Een operator maakt het mogelijk voor het individu om veilig persoonlijke data in te zien, te gebruiken en te managen. Daarnaast maakt de operator het mogelijk om de uitwisseling van persoonlijke data met en tussen data aanbieders en afnemers te controleren. Buiten deze rollen kan er nog een rol of entiteit zijn die het beheer van de afspraken en toezicht op het systeem regelt (governance). De operator acteert als ‘broker’ van gegevens: de operator maakt persoonlijke gegevens inzichtelijk, faciliteert gegevensuitwisseling en voorziet in consentmanagement. 

Functioneel kan een operator verschillende vormen aannemen: niet elke operator voorziet bijvoorbeeld in het wijzigen van consent. Sommige operators fungeren als ‘datakluis’ terwijl andere puur gegevens uitwisselen, maar niet zelf bewaren. 

 
 |

| PDM Afsprakenstelsel 
| 
Set van vastgelegde afspraken om samenwerking en zekerheid te garanderen op het gebied van technische functionaliteiten, beveiliging en privacy voor het uitwisselen van persoonlijke data.

Bron: Programma Regie Op Gegevens van de Nederlandse overheid

Een afsprakenstelsel is een juridisch afdwingbare set specificaties, regels en overeenkomsten dat een ecosysteem bestuurt. Binnen het kader van Regie Op Gegevens betreft dit een systeem voor gegevensuitwisseling.

 
 |

| PDM service 
| Een dienst die een individu in staat stelt om zijn persoonlijke data duurzaam te beheren en te onderhouden om deze, wanneer de gebruiker dit in zijn belang acht, te kunnen delen met anderen. 
 |

| PDM Service 
| Een dienst die een individu in staat stelt om zijn persoonlijke data duurzaam te beheren en te onderhouden om deze, wanneer de gebruiker dit in zijn belang acht, te kunnen delen met anderen. 
 |

| Persoon 
| Natuurlijk persoon of ondernemer. 
 |

| Persoonlijk Data Management (PDM) 
| 
Het concept rond het duurzaam beheren en onderhouden van persoonlijke data.

Persoonlijk data management, ofwel PDM, betekent dat mensen (persoonlijke) gegevens kunnen gebruiken om hun leven, werk of bedrijf te organiseren, terwijl belangrijke waarden als veiligheid en privacy geborgd zijn. Persoonlijk data management gaat over toegang, corrigeren en delen van persoonlijke data, maar ook inzicht hebben in wie deze persoonlijke gegevens gebruikt, onder controle van het individu.

 
 |

| Persoonlijke Gezondheidsomgeving 
| Een persoonlijke gezondheidsomgeving (PGO) is een website of app waarmee een persoon toegang heeft tot eigen gezondheidsgegevens. Het gaat dan om informatie die ergens anders opgeslagen is, bijvoorbeeld bij de huisarts of bij een specialist in het ziekenhuis. Tot nu toe waren deze gegevens niet altijd makkelijk in te zien. In een persoonlijke gezondheidsomgeving kan een persoon ze eenvoudig verzamelen, beheren en delen. Daarnaast kan een persoon zelf meetgegevens toevoegen aan de PGO. 
 |

| Persoonsgegevens 
| Dit zijn zowel de gegevens die in de wet zijn aangemerkt als persoonsgegevens als gegevens die via de context zijn terug te voeren naar een natuurlijk levend persoon. 
 |

| Persoonsidentificatiegegevens 
| 
Bron BZK, Presentatie 16 juli 2020, Klantportaal A&P

Een reeks gegevens aan de hand waarvan de identiteit van een natuurlijke persoon of rechtspersoon, of een natuurlijke persoon die een rechtspersoon vertegenwoordigt, kan worden vastgesteld.

 
 |

| PKIoverheid 
| 
Bron: PKIoverheid. InnoValor, Hulsebosch, De Vos, 2019

PKIoverheid is de Public Key Infrastructure (PKI) van de Nederlandse overheid. Net als elke andere PKI is het een afsprakenstelsel om digitale certificaten uit te geven en te beheren. PKIoverheid wordt beheerd door Logius, die optreedt als policy authority. PKIo-certificaten bieden aanvullende zekerheden ten opzichte van algemene digitale certificaten. Een digitaal certificaat van PKIoverheid (Public Key Infrastructure voor de overheid) waarborgt op basis van Nederlandse wetgeving de betrouwbaarheid van informatie-uitwisseling via e-mail, websites of andere gegevensuitwisseling. Dit soort keys raken aan regie op gegevens omdat ze zorgen dat een organisatie zich naar elkaar kunnen authenticeren bij het ophalen van gegevens.

 
 |

| Platform 
| Een platform is een centrale omgeving onder regie dat één of meerdere functies binnen de keten ondersteunt. Platformen geven vaak invulling aan zaken als een centrale workflow, centrale verwerking, centrale opslag of centrale hosting. 
 |

| Privacy By Design 
| 
Privacy by Design en Privacy by Default houden in dat ontwikkelaars bij de ontwikkeling van producten en diensten meteen al rekening houden met het waarborgen van privacy; ze moeten de passende technische en organisatorische maatregelen en ook dataminimalisatie toepassen. Aan de ene kant dus door ontwerp, zowel technisch als procedureel. Aan de andere kant door middel van standaardinstellingen. 

De verzekeringsbranche werkt veel met softwarepakketten. Daarom is het belangrijk dat deze partijen dit voldoende voortvarend adresseren. Binnen de keten als geheel speelt dit vraagstuk ook bij de uitwisseling van gegevens tussen ketenpartijen. 

Privacy by Design is mogelijk door het toepassen van technieken als pseudonimisering. Pseudonimisering is een vorm van encryptie. Het is bivoorbeeld mogelijk om namen weg te halen door deze te vervangen door numerieke codes. De sleutel waarmee de nummers weer omgezet kunnen worden in namen wordt veilig in een ander systeem bewaard, dat zeer beperkt toegankelijk is.

Dit impliceert dat het verwerken van persoonsgegevens zo gebeurt dat deze persoonsgegevens niet meer aan een specifieke betrokkene te koppelen zijn zonder  aanvullende gegevens te gebruiken. Dit is een goede methode om data te gebruiken zonder de privacy of bescherming van persoonsgegevens in het geding te brengen. Bijvoorbeeld bij medische gegevens voor analyses. Een andere toegepaste techniek is er een die uitsluitend noodzakelijke persoonsgegevens uitwisselt en verwerkt (dataminimalisatie). De optimale situatie verzamelt alleen de strikt noodzakelijke gegevens. 

 
 |

| Privacy Enhancing Technologies (PET) 
| PET is de verzamelnaam voor verschillende technieken in informatiesystemen om de bescherming van persoonsgegevens te ondersteunen. PET omvat alle technische maatregelen om de privacy te waarborgen. PET kunnen bijvoorbeeld worden gebruikt om de identiteitsgegevens los te koppelen van de overige gegevens die zijn vastgelegd over een persoon. Alleen met bepaalde hulpmiddelen kan dan de koppeling worden gemaakt tussen de identificerende gegevens en de overige persoonsgegevens. 
 |

| Privacy Enhancing Technologies (PET) 
| PET is de verzamelnaam voor verschillende technieken in informatiesystemen om de bescherming van persoonsgegevens te ondersteunen. PET omvat alle technische maatregelen om de privacy te waarborgen. PET kunnen bijvoorbeeld worden gebruikt om de identiteitsgegevens los te koppelen van de overige gegevens die zijn vastgelegd over een persoon. Alleen met bepaalde hulpmiddelen kan dan de koppeling worden gemaakt tussen de identificerende gegevens en de overige persoonsgegevens. 
 |

| 
Prolongatie

(PPR)

 
| 
Doel voor intermediair:

- Bijwerken administratie met verzekeringstechnische gegevens

- Informeren klant.

- Controleren maatschappij.

- Voorbereiden incasso

Aanleiding versturen:

- De premietermijn vervalt

- De polistermijn wordt verlengd

- De contractduur wordt verlengd 

 
 |

| Protocol 
| Protocollen beschrijven hoe bepaalde processen verlopen en zijn vaak implementaties van concepten. Protocollen zijn nog niet als standaard opgenomen. 
 |

| 
Qiy Trust Principes

(belangrijkste)

 
| 
Mijn gegevens 

Mijn gegevens mogen alleen met mijn toestemming worden gebruikt. Of die zich nu bevinden bij een organisatie of dat ik ze zelf heb gegeven. 

**Delen van mijn gegevens **

Organisaties mogen mijn gegevens alleen delen met een andere partij wanneer ik daarvoor toestemming heb gegeven. Deze toestemming kan niet ‘voor altijd’ zijn. De enige uitzondering is dat organisaties dit verplicht zijn vanwege bestaande wet- of regelgeving. Dergelijke uitzonderingen moeten te allen tijde traceerbaar zijn. 

**Keuze termijn ter beschikking stellen. **

Ik kan besluiten (een deel van) mijn gegevens éénmalig of voor een bepaalde periode ter beschikking te stellen. Ik kan dit besluit altijd wijzigen, tenzij er een contractuele reden is waarom dit niet kan. 

**Informatieplicht **

Als een organisatie mijn gegevens wil gebruiken moeten ze me eerst informeren waarom ze dat willen en hoe vaak. 

**Anonimiteit **

Ik kan mijn gegevens altijd anoniem delen, behalve als dat wettelijk verboden is. In dat laatste geval kan ik kiezen of ik identificerende gegevens wil verstrekken of dat ik de transactie af wil breken. 

**Data minimalisatie**

Een organisatie mag mij alleen die gegevens vragen die echt nodig zijn voor het beoogde doel, of die gegevens gevalideerd zijn of niet.

**Waarborgen **

Wanneer een organisatie een waarborg vraagt over mij, moet de gevraagde waarborg echt nodig zijn voor het beoogde doel. 

**Toegang **

Organisaties die deelnemen aan het Qiy Afsprakenstelsel zijn verplicht mij ‘toegang’ te geven tot mijn gegevens. Dit geldt niet voor anonieme gegevens, maar verder wel voor alle gegevens die over mij gaan, ook als die ontstaan zijn op basis van gegevens die ik ter beschikking heb gesteld. 

**Bescherming gegevens **

Iedere partij die deelneemt aan het Qiy Afsprakenstelsel en mijn gegevens gebruikt of erover beschikt, beveiligt deze gegevens volgens de eisen die daar door de Qiy Foundation aan gesteld zijn. 

**Privacy statements **

Voor iedere organisatie die via het Qiy Afsprakenstelsel met mijn gegevens te maken heeft, hebben deze Qiy Principes voorrang boven hun eigen privacy statements. 

 
 |

| Recht om vergeten te worden 
| Het ‘recht om vergeten te worden’ houdt in dat een consument het recht heeft al zijn persoonsgegevens te laten wissen. Dit betekent dat de gegevens die voor de verwerking aan derden zijn verschaft ook moeten worden gewist. Als ze openbaar zijn gemaakt, moeten voldoende maatregelen worden getroffen om die gegevens ook te wissen. Dit is alleen van toepassing als er ook geen verwerkingsgrond meer is voor verdere verwerking van die gegevens. 
 |

| Regie Op Gegevens (overheid) 
| De mate waarin de betrokkene (burger, consument, ondernemer, etc.) zeggenschap over en de regie (controle) kan hebben over de binnen en buiten de overheid, aanwezige persoonlijke gegevens over hem. 
 |

| 
Regie op Persoonsgegevens

(ROPG)

 
| 
ROPG is de zeggenschap over en de controle op de verwerking van persoonsgegevens. Dit zijn de gegevens die via de context terugvoeren naar een natuurlijk levend persoon en de gegevens die de wet aanmerkt als persoonsgegevens.

ROPG kan drie vormen hebben:

- 
**Inzien**. In de eerste plaats gaat het om het inzien van gegevens. Iedere consument heeft het recht om bij iedere organisatie die gegevens over hem of haar registreert, gratis op te vragen welke persoonsgegevens zij hebben.

- 
**Beheren**. Een stap verder gaat het als een consument via dat kanaal zelf in staat is om gegevens te wijzigen, rectificeren of verwijderen of als de betrokkene de gegevens kan laten corrigeren of verwijderen. Het beheren van gegevens gaat over de mogelijkheid om zelf te bepalen wat er wel en niet staat vastgelegd. 

- 
**Delen**. Daarnaast kan een consument zelf bepalen wie gebruik mag maken van zijn of haar persoonsgegevens, voor welk doel en hoe vaak. Hierbij krijgt de consument de mogelijkheid om aan te geven wie gegevens mag inzien en aan wie de gegevens verzonden mogen worden. In beide gevallen gaat het om het delen van gegevens. Het delen van gegevens kan de consument zelf doen, of bijvoorbeeld als verwerkingsverantwoordelijke overlaten aan een verwerker. 

 
 |

| Regietoepassing

 
| 
Bron: Programma Regie Op Gegevens van de Nederlandse overheid

Dit is een applicatie die een betrokkene in staat stelt regie te voeren over zijn geverifieerde gegevens. Een regietoepassing kan worden geleverd door een publieke of private dienstverlener en is niet noodzakelijk onderdeel van een afsprakenstelsel.

 
 |

| SAML

 
| 
Bron: [http://saml.xml.org/protocols](http://saml.xml.org/protocols) 

SAML is een standaard waarbij gebruikers federatief kunnen inloggen. Dit betekent dat iemand kan inloggen met een account van partij A (ook wel, de authenticatie provider) bij partij B (de resource provider). Er wordt dus een vertrouwde partij gebruikt voor authenticatie. Een bekende variant hiervan is het gebruik maken van een Google inlog voor een dienst. SAML wordt onder andere gebruikt in bijvoorbeeld SURFconext, iDIN, DigiD, eHerkenning en Idensys. 

 
 |

| Scraping

 
| Bij scraping worden gegevens van webpagina’s onttrokken en geïmporteerd in de tools en apps van de burger/consument. Scraping is een ongestructureerde manier van gegevensdeling.

 
 |

| Self-sovrin identity

 
| 
Basic building blocks of SSI. [https://livebook.manning.com/book/self-sovereign-identity/chapter-2/v-1/89](https://livebook.manning.com/book/self-sovereign-identity/chapter-2/v-1/89)

Self-sovrin identity is een digitale identiteit waarbij de gebruiker en diens privacy centraal staat. De gebruiker kan met SSI zelf zijn identiteit bewaren. In tegenstelling tot de klassieke identiteiten waarbij een gebruiker, òf bij elke organisatie opnieuw moet inloggen met een andere identiteit, òf bij elke organisatie inlogt via een andere organisatie (denk aan knoppen met tekst ‘Login met DigiD’ of ‘Login met Google’) en deze haar identiteit vervolgens doorgeeft aan die organisatie. 

In SSI krijgt de gebruiker eenmalig, van bijvoorbeeld DigiD, een digitaal identiteit met daarin al haar gegevens en kan deze vervolgens met andere organisaties delen. Met de self-sovereign identiteit die de gebruiker zelf bezit, kan de gebruiker buiten DigiD om, zelf inloggen bij andere partijen, zonder dat DigiD daarvan op de hoogte is. 

Bij het inloggen middels een ‘login met DigiD of Google’, weten deze partijen op welke sites een gebruiker zijn identiteit gebruikt. Met SSI heeft de gebruiker dus meer privacy. Er zijn verschillende voorbeelden die als SSI benoemd kunnen worden, zoals Sovrin, welke een blockchain gebruikt en IRMA, welke het Idemix protocol gebruikt.

 
 |

| Single Sign On (SSO)

 
| 
[https://afsprakenstelsel.etoegang.nl/display/as/Begrippenlijst](https://afsprakenstelsel.etoegang.nl/display/as/Begrippenlijst)

Een functie die wordt gefaciliteerd zoals omschreven in het afsprakenstelsel, waardoor een authenticatie van een gebruiker wordt hergebruikt, waardoor deze gebruiker niet opnieuw hoeft in te loggen.

 
 |

| Standaard

 
| Een standaard kan verschillende dingen beschrijven, bijvoorbeeld het maken van een product, doorlopen van een proces of leveren van een dienst. Dit kan binnen een enkele organisatie, maar met name gaat het om standaardisatie afspraken tussen een grotere groep organisaties. Standaarden worden vastgelegd en onderhouden door standaardisatieorganisaties (zoals bijvoorbeeld ISO of SIVI).

 
 |

| STP

 
| 
STP = Straight Through Processing

STP is de elektronische verwerking van processen waarbij de elkaar opvolgende administratieve handelingen plaatsvinden met zo min mogelijk menselijke tussenkomst. 

 
 |

| Tekenbevoegd

 
| 
Bron: [https://www.kvk.nl/advies-en-informatie/fraude/is-je-zakenpartner-tekenbevoegd/](https://www.kvk.nl/advies-en-informatie/fraude/is-je-zakenpartner-tekenbevoegd/)

Mensen die tekenbevoegd zijn, mogen namens de onderneming bepaalde rechtshandelingen uitvoeren. Iemand kan volledig tekenbevoegd zijn, maar er kunnen ook beperkingen zijn. 

In het KVK Handelsregister, en de vergelijkbare buitenlandse registers is informatie te vinden over bedrijven, bevoegde personen en bijvoorbeeld faillissementen en jaarrekeningen. 

In het uittreksel van een bedrijf staat wie er mag tekenen, en of er beperkingen zijn. Daarmee kan je nagaan wie er op dat moment namens een bedrijf een contract mag sluiten. Vaak mag een persoon alleen samen met een andere vennoot of bestuurder een belangrijke overeenkomst sluiten.

Wie er tekenbevoegd zijn, verschilt per rechtsvorm. In dit overzicht vind je de tekenbevoegdheid per rechtsvorm; [https://www.kvk.nl/informatiebank/tekenbevoegdheid-per-rechtsvorm/](https://www.kvk.nl/informatiebank/tekenbevoegdheid-per-rechtsvorm/)

 
 |

| Toestemming/consent

 
| Twee van de eisen die de AVG stelt aan ‘toestemming’ zijn dat deze ‘geïnformeerd’ en ‘specifiek’ gegeven is. Om geldige toestemming aan te tonen is het dan ook essentieel dat een organisatie kan laten zien op basis van welke informatie de betrokken personen de toestemming heeft gegeven. Het is dus onvoldoende om alleen de toestemming zelf vast te leggen.

 
 |

| Token

 
| 
[https://nl.wikipedia.org/wiki/Token_(identificatie)](https://nl.wikipedia.org/wiki/Token_(identificatie))

Een token is over het algemeen een reeks cijfers of karakters die geheim is en soms ook uniek. Iemand die in het bezit is van een correct token heeft dit hoogstwaarschijnlijk niet geraden en bewijst daarmee het token te 

 
 |

| Tweestapsverificatie

 
| Tweestapsverificatie wordt ook wel tweefactorautorisatie of sterke klantauthenticatie genoemd. In het Engels: strong customer authentication of SCA. Het is een veilige manier om een betaling goed te keuren met twee verschillende dingen waar alleen de rechtmatige pashouder of rekeninghouder over beschikt. Aan de kassa is dat meestal een persoonlijke pinpas in combinatie met een geheime pincode. Met iDEAL en internetbankieren is dat vaak een persoonlijk inlogapparaatje, ook weer in combinatie met een geheime pincode. Bij mobiel bankieren is het een persoonlijke smartphone, bijvoorbeeld in combinatie met gezichtsherkenning.

 
 |

| UMA

 
| (User management access) is een standaard waarmee gebruikers toegang tot bepaalde gegevens kunnen geven aan andere gebruikers. UMA bouwt verder op de OAuth standaard.

 
 |

| Vestigingsnummer

 
| 
Bron: [www.kvk.nl](www.kvk.nl)

Elke vestiging van een onderneming of rechtspersoon in het Handelsregister heeft een uniek vestigingsnummer van 12 cijfers. 

 
 |

| X-Tee

 
| 
Bron: [https://e-estonia.com/solutions/interoperability-services/x-road/](https://e-estonia.com/solutions/interoperability-services/x-road/)

X-tee is een protocol waarmee een partij bij verschillende bronnen data kan ophalen. X-tee is ontwikkeld in het e-Estonia project. Voorheen stond X-Tee bekend als X-road.

 
 |

| Zero Knowledge Proof

 
| 
Bron: [https://en.wikipedia.org/wiki/Zero-knowledge_proof ](https://en.wikipedia.org/wiki/Zero-knowledge_proof)

Een zero knowledge proof is een wiskundige manier om te bewijzen dat je kennis hebt van een zeker gegeven, zonder dat gegeven daadwerkelijk te laten zien. Dit gegeven kan dus ook een persoonlijk gegeven zijn. Dit draagt bij aan dataminimalisatie en voegt waarde toe vanuit privacy perspectief. Zero knowledge proofs worden gebruikt in Idemix, het protocol dat bijvoorbeeld gebruikt wordt in IRMA.

 
 |

---

[← Terug naar home]({{ site.baseurl }}/)
