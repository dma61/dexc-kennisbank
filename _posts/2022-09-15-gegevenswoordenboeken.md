---
layout: post
title: "Gegevenswoordenboeken"
date: 2022-09-15
categories: ["Bouwstenen/Principes"]
question_id: 1513971
---

**Gegevenswoordenboek**

In diverse domeinen van de financiële sector maken organisaties afspraken om te komen tot eenduidige gegevensbeschrijvingen. Deze sets met eenduidige beschrijvingen vallen onder de brede noemer 'gegevenswoordenboek.' Andere termen voor gegevenswoordenboeken zijn: informatiemodellen, vocabulaires, thesauri, taxonomieën, tabellenboeken, ontologieën en registers. Duidelijk moet zijn wat we bedoelen als het over bepaald gegevenswoordenboek gaat: wat staat er wel in, wat niet? Voor welk doel is het samengesteld, op welk detailniveau en wat kunnen we er dus wel en niet mee? Een voorbeeld van een gegevenswoordenboek is de All Finance Datacatalogus van SIVI.

Welke afspraken?

- Afspraken over de betekenis van gegevens. Wat bedoelen we met een Pakket? 

- Afspraken over het formaat. Hoe lang mag een gegeven zijn. Is het numeriek, alfabetisch of alfanumeriek? Mag een kenteken streepjes bevatten?

- Afspraken over de tekenset. Hoe coderen we grafische tekens en symbolen?

- Afspraken over toegestane coderingen/codelijsten. Bijvoorbeeld de landencode of de codering voor de ADN Branchecodes?

- Afspraken over het verband met andere gegevens. De premie die we bij een klant in rekening brengen is de optelsom van andere bedragen. Dit kunnen we vastleggen in een rekenregel.

- Afspraken over alle aspecten van gegevens die voor de afnemer van belang zijn, bijvoorbeeld actualiteit, juistheid of detail, op het niveau dat de afnemer verwacht.

- Afspraken over het groeperen van gegevens. Gegevens die bij elkaar horen plaatsen we in dezelfde groep (entiteit). Bijvoorbeeld Verzekeringnemer, Verzekerde.

- Afspraken over het aantal keren dat een groep gegevens mag voorkomen in een bericht. Hoeveel auto’s kunnen op een particuliere polis gesloten worden?

- Afspraken over de structuur van gegevens die we uitwisselen in berichten. Als verzekerde objecten herhalen, bij welke objecten horen dan de dekkingen?

**Gegevenswoordenboeken overheid**

De NORA biedt een [overzicht van gegevenswoordenboeken](https://www.noraonline.nl/wiki/Gegevenswoordenboeken) in het overheidsdomein.

---

[← Terug naar home]({{ site.baseurl }}/)
