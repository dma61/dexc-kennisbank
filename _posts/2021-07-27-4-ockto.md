---
layout: post
title: "Ockto"
date: 2021-07-27
categories: ["Operators (regietoepassingen)"]
question_id: 993044
---

Ockto  is een platform waarmee consumenten data kunnen verzamelen vanuit verschillende databronnen en deze data kunnen doorgeven aan een datadienst. Ockto zorgt ervoor dat consumenten snel en simpel informatie kunnen verzamelen en deze met adviseurs, banken, hypotheekverstrekkers of andere dienstverleners kunnen delen. De gebruiker en data aanbieder kunnen Ockto gratis gebruiken, data afnemers betalen een transactie vergoeding als zij data vanuit Ockto willen gebruiken. Ockto is een Nederlands initiatief en focust zich op de Nederlandse financiële markt. Ockto is operationeel: op dit moment kan een gebruiker met de 

![](https://static.helpjuice.com/helpjuice_production/uploads/upload/image/9209/direct/1627400357929-1627400357929.png)

Ockto app onder andere gegevens ophalen bij de Belastingdienst, UWV, MijnPensioenoverzicht en MijnOverheid middels een QR code. Het ophalen van studieschuld was daarin niet onomstreden: het voornemen om studieschuld toegankelijk te maken voor hypotheekverstekkers leidde tot Kamervragen , maar werd toegestaan op basis van de AVG (dus mits het gegeven onder toestemming van de burger wordt opgevraagd).

Ockto is geïmplementeerd bij onder meer: Rabobank, ABN AMRO, AEGON, Allianz en recentelijk ING  . Daarnaast wordt Ockto ook toegepast in verschillende applicatie het bieden van financieel overzicht, zoals FinanceBook van Achmea en MyLife van Yellowtail . Specifiek voor de hypotheekketen heeft Ockto, samen met onder andere HDN, de Ockto Brondata Service ontwikkeld. Dit zorgt ervoor dat de consument minder documenten hoeft op te leveren bij de aanvraag van een hypotheek . 

Via ‘Opvragen Digitale Klantgegevens’ in FAN, de adviseursomgeving van Florius , kunnen klanten via Ockto voor het adviesgesprek hun digitale klantgegevens aanleveren.

Met behulp van het Ockto platform is het voor een prospect mogelijk om kredietverleners op een eenvoudige en veilige manier inzage te geven in de informatie die zij nodig hebben voor de kredietbeoordeling .

De gegevensuitwisseling tussen Ockto en data aanbieders en afnemers verloopt de uitwisseling via API of screen scraping (bij screen scraping is er geen waarmerking vanuit de data aanbieder). De data worden opgeslagen op het apparaat van de gebruiker en verwerkt op de server van Ockto. Een data-afnemer kan de gebruiker daarnaast vragen om de gegevens maximaal 2 maanden bij Ockto beschikbaar te houden. Daardoor kan een geldverstrekker de persoonsgegevens gebruiken voor het uitbrengen van een aanbod. Ockto is recentelijk een samenwerking gestart met Invers om een financieel overzicht te kunnen aanbieden waarbij ook gecategoriseerde transactiegegevens ontsloten kunnen worden. 

### Use case hypotheek afsluiten

Als een consument een lening wil voor een nieuwe of bestaande woning en een hypotheekvraag heeft dan richt hij/zij zich tot een hypotheekadviseur. Deze onderzoekt de persoonlijke situatie (klantbeeld) en geeft hier een passend advies bij. Nu is de doorlooptijd 4 tot 8 weken. Door koppeling met databronnen en regie van de consument moet versnelling tot een paar dagen mogelijk zijn. In het volgende wordt uitgegaan van regie van de consument die via een operator met DigiD inlogt bij databronnen en data ophaalt.

Op dit moment (mei 2020) zijn de volgende adviesapplicaties in staat om de gegevens van de

consumentendata-leverancier in te lezen in het pakket zodat adviseurs direct een reeds ver ingevuld klantdossier hebben van hun aanvraag: Findesk, Faster Forward Elements, Accelerate.

- Aanbieders die werken met de consumentendata van leveranciers: Argenta, Allianz, Florius, Rabobank, bijBouwe. 

- De bronnen die ontsloten worden zijn Inkomsten Bepaling Loonbelasting (UWV) en Mijnpensioenoverzicht.nl.

- De operators die hierbij genoemd worden zijn Ockto en iWize.

---

[← Terug naar home]({{ site.baseurl }}/)
