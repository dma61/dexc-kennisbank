---
layout: post
title: "Uitwisselen beheermutaties"
date: 2022-09-26
categories: ["Oplossingen ► B2B (keten)"]
question_id: 1533938
---

**Wat zijn beheermutaties?**

Waar een particulier product twee partijen kent, te weten verzekeraar en de verzekeringnemer, kent een zakelijk product veelal meer partijen: verzekeraar, werkgever en een aantal deelnemers (werknemers) in de verzekering. Op het moment dat een mutatie plaatsvindt in de gegevens van de deelnemers, betekent dit niet dat het contract wijzigt. Er zijn dus voor zakelijke verzekeringen twee soorten mutaties: 

- mutaties van het contract zelf;

- mutaties binnen de randvoorwaarden van het contract: beheer­mutaties.

**Portalen voor doorgeven beheermutaties**

Werkgevers sluiten collectieve verzekeringen bij verzekeraars. Op deze verzekeringen vinden allerlei mutaties met betrekking tot de deelnemende werknemers plaats. Het is in het belang van alle partijen dat deze beheermutaties op een doelmatige wijze worden ingewonnen. Kosten spelen hier een belangrijke rol, maar ook gemak voor de werkgever. 

**Voorbeelden beheermutaties**

- Werkgever neemt werknemer in dienst en meldt de werknemer aan op (diverse) regeling(en)

- Werkgever meldt mutatie in aanstellingsgegevens

- Werkgever registreert en meldt mutatie in gezinssituatie van werknemer

- Werkgever meldt verandering in deelname van regeling van individuele werknemer

- Werkgever meldt claim op regeling van werknemer

- Werkgever (of werknemer zelf) registreert wijziging in contracten. 

- Werkgever meldt een integrale wijziging op alle contracten (CAO afspraken, integrale salarisverhogingen) 

   ![](https://static.helpjuice.com/helpjuice_production/uploads/upload/image/9209/direct/1664193858506-1664193858506.png)

**Toelichting figuur**

1: Werkgevers die direct werken via werkgeversportaal
1a: Dit kan ook via administratie kantoren die taken voor werkgevers uitvoeren
1b: Dit kan ook via koppeling met salarispakket

2: Werkgevers die direct werken via site intermediair
2a: Dit kan ook via administratie kantoren die taken voor werkgevers uitvoeren
2b: Dit kan ook via koppeling met salarispakket

3: Intermediair dat taken uitvoert voor werkgever of voor eigen agenda via extranet
3a: Dit kan ook via deelnemersregistratie in eigen beheer

4: Werknemers die direct werken via intranet werkgever
4a: Werknemers die direct werken via werknemersportaal

**Portalen verzekeraars**

Verzekeraars bieden een digitale beheeromgevingen voor collectieven contracten. Veelal is dit een portaal voor werkgevers en intermediairs en een Mijn-omgeving voor werknemers. Sommige verzekeraars bieden de gecombineerde mogelijkheid om beheermutaties op collectieve pensioen- en inkomenscontracten door te geven. Mutaties worden ook in opdracht van werkgevers door administratiekantoren of intermediairs doorgegeven. 

** ****Maatschappij-neutrale portalen**

Employee Benefits-portalen zijn generieke (maatschappij-neutrale) portalen. De portalen bieden een intermediair-omgeving, een werkgever-omgeving en een werknemer-omgeving. Deze omgevingen bieden inzicht in de collectieve aanspraken en de mogelijkheid mutaties door te geven. Daarnaast bieden de verschillende EB-portalen aanvullende diensten, zoals verlofregistratie, en diverse overzichten. Klanten van eBenefits, Benefits-Plaza, EBlinC en EBCC kunnen beheermutaties via deze portalen doorgeven aan pensioenverzekeraars. Soms is sprake van koppelingen met salarispakketten, wat handmatige handelingen beperkt. Vaak is dus geen sprake van koppelingen met bronsystemen bij werkgevers. eBenefits maakt waar mogelijk gebruik van (branche)standaarden.

---

[← Terug naar home]({{ site.baseurl }}/)
