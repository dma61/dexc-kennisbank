---
layout: post
title: "All Finance Datacatalogus (AFD)"
date: 2022-09-16
categories: ["Standaarden ► B2B (keten)"]
question_id: 1515487
---

**Inleiding**

Het AFD richt zich in de meest ruime zin op het verzekeringsdomein. Ontstaan vanuit het Assurantie Data Netwerk in 1990 is het AFD uitgegroeid tot een zeer brede standaard. Het AFD bevat duizenden definities van gegevens. Binnen alle verzekeringsdomeinen zetten nagenoeg alle partijen binnen de keten de standaard in.

Het AFD legt vast op welke wijze je een gegeven moet opnemen in een elektronisch bericht (datum bijvoorbeeld altijd in dezelfde notatie) en hoe je deze gegevens binnen een elektronisch bericht moet groeperen. Het AFD is dé gegevens- en berichtenstandaard die de verzekeringsindustrie gebruikt.

Inmiddels kennen we een 1.0 en een 2.0 variant. Het AFD 2.0 is geschikt om over meer complexe productstructuren voor bijvoorbeeld beurspolissen, hypotheken, pensioenen te communiceren en data te registeren. Dit neemt niet weg dat AFD 1.0 al decennialang de basis is voor de bulk van de gestructureerde gegevensuitwisseling in de verzekeringssector. Dit betreft met name particuliere schadeverzekeringen, en in veel mindere mate levensverzekeringen en complexere zakelijke producten.

**Doel AFD**

Het AFD vormt de basis voor de **gestructureerde gegevensuitwisseling en het in een gestructureerd formaat vastleggen van verzekeringscontracten in de verzekeringsbranche.** De belangrijkste bouwstenen (entiteiten en attributen) zijn voorzien van een label (vergelijkbaar met een streepjescode). Door in berichten deze labels met waarden uit te wisselen is automatische gegevensverwerking mogelijk. 

**AFD is onafhankelijk van syntax**** en koppelingstechniek**

Het AFD is onafhankelijk van syntax (XML, EDIFACT, JSON) en koppelingstechniek voor transport (ADN, SKP, GRS, SFTP, e-mail etc.). 

**AFD ondersteunt alle branches**

Het AFD bestrijkt alle branches in de particuliere en zakelijke markt.

![](https://static.helpjuice.com/helpjuice_production/uploads/upload/image/9209/direct/1663347060618-AFD1.png)
**SIVI publiceert AFD maandelijks**

Als gegevenselementen ontbreken in het AFD, dan kunnen belanghebbenden om uitbreiding van het AFD vragen. SIVI publiceert het AFD maandelijks.

**All Finance Datacatalogus**

De All Finance Datacatalogus is een lijst met alle gebruikte bouwstenen van het AFD.

**AFD Online**

Op de [website van SIVI](https://www.sivi.org/standaarden/gegevensstandaard/afd-online/) is het AFD ook online toegankelijk en kan gezocht worden naar entiteiten, attributen en codelijsten met codewaarden. Hier bestaat ook de mogelijkheid nieuwe elementen aan te vragen.

**Toepassingsgebieden AFD**

Onderstaande figuur geeft een beeld van de toepassingsgebieden van het AFD. Het AFD ondersteunt alle processen.

![](https://static.helpjuice.com/helpjuice_production/uploads/upload/image/9209/direct/1663347246329-afd%20toepassingen.png)

**AFD-bericht**

Een AFD-bericht beschrijft de interface tussen twee geautomatiseerde toepassingen die berichten uitwisselen, bijvoorbeeld de backoffice van een verzekeraar/volmacht en het administratiepakket van een intermediair.

**AFD-berichtstructuur**** **

In het AFD worden geen relaties tussen entiteiten vastgelegd. Op basis van het AFD worden een of meer hiërarchische structuren gespecificeerd. In een dergelijke AFD-berichtstructuur worden de relaties tussen de entiteiten aangegeven. Het is het startpunt bij het definiëren van een AFD-bericht.

---

[← Terug naar home]({{ site.baseurl }}/)
