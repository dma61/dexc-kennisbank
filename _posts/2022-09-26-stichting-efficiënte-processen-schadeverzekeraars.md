---
layout: post
title: "Stichting Efficiënte Processen Schadeverzekeraars"
date: 2022-09-26
categories: ["Oplossingen ► B2B (keten)"]
question_id: 1533557
---

De [Stichting Efficiënte Processen Schadeverzekeraars](https://www.seps.nl/zakelijk/contact/over-ons/) (Stichting EPS of SEPS)  heeft tot doel efficiency voordelen te behalen voor schadeverzekeraars op gebieden waar de concurrentiële verhoudingen tussen de verschillende maatschappijen niet wordt beïnvloed.

**Clearinghuis Regresschades**
De eerste activiteit vormde de oprichting en operationalisering van het Clearinghuis Regresschades in 2003. Het Clearinghuis Regresschades is een op webtechnologie gebaseerde marktplaats, waar de onderlinge aansprakelijkstelling tussen verzekeraars op eenvoudige wijze wordt afgehandeld. Het Clearinghuis functioneert niet alleen ten behoeve van schadeverzekeraars, maar ondersteunt ook de communicatie tussen schadeverzekeraars, gevolmachtigden, rechtsbijstandsverzekeraars en claim services.

**Clearinghuis Licht Letsel**

Het Clearinghuis Regres kan sinds het voorjaar van 2020 ook gebruikt worden om letselschades tussen Rechtsbijstandsverzekeraars en WA-verzekeraars af te wikkelen, binnen de afspraken die zijn gemaakt in de Procesgang Licht Letsel

**Directe Schadeafhandeling**

In juli 2021 starten verzekeraars met het afhandelen van de materiële schade aan particuliere personenauto’s van hun eigen WA-verzekerde klanten. Het gaat om klanten waarbij de schade is veroorzaakt door een ander motorvoertuig, waarvan die bestuurder aansprakelijk is. Hierdoor kan deze vorm van schade sneller en eenvoudiger worden afgehandeld.

**Roy-data**

Een andere activiteit is een royementsverklaringen database, Roy-data genaamd. 
In het Roy-data systeem raadplegen verzekeraars en gevolmachtigden het aantal schadevrije jaren van verzekerden. Deze activiteit is operationeel sinds 1 september 2007.

**Mobielschademelden**
Mobielschademelden is het initiatief van de Stichting EPS waarmee met name tweezijdige schades via mobiel internet kunnen worden aangemeld.
Essentie van het concept is dat op één smartphone de melding wordt aangemaakt. De wederpartij ontvangt een sms met daarin een samenvatting van de melding en ondertekent deze melding door de ontvangen sms-code te verstrekken aan de melder. Ook éénzijdige meldingen worden ondersteund.
Mobielschademelden is sinds oktober 2011 operationeel.

---

[← Terug naar home]({{ site.baseurl }}/)
