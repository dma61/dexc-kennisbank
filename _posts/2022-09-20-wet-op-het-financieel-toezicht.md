---
layout: post
title: "Wet op het financieel toezicht"
date: 2022-09-20
categories: ["Wetgeving"]
question_id: 1518467
---

De Rijksoverheid houdt toezicht op financiële instellingen (zoals banken en verzekeraars) en het hele financiële systeem. Dit beschermt consumenten en bedrijven die hun geld toevertrouwen aan deze instellingen. De [Wft](https://www.rijksoverheid.nl/onderwerpen/financiele-sector/wet-op-het-financieel-toezicht-wft) beschrijft de regels met betrekking tot de financiële markten en het toezicht daarop. De Wft blijft actueel door een jaarlijkse wijzigingscyclus. Op deze manier kan de overheid veranderingen of nieuwe regels op een overzichtelijke manier doorvoeren.

De Nederlandsche bank (DNB) en de Autoriteit Financiële Markten (AFM) voeren het toezicht uit. De AFM houdt toezicht op het gedrag van ondernemingen, DNB houdt prudentieel toezicht. Dit houdt in dat DNB erop toeziet of partijen op de financiële markten aan hun financiële verplichtingen kunnen voldoen.

De AFM houdt tevens toezicht op de informatieverstrekking door pensioenuitvoerders. De pensioenuitvoerders moeten bijvoorbeeld bepaalde, in de Pensioenwet vastgelegde informatie geven aan de deelnemers, de ex-partners van gescheiden deelnemers, de ex-deelnemers (slapers) en aan de gepensioneerden.

---

[← Terug naar home]({{ site.baseurl }}/)
