---
layout: post
title: "Itsme"
date: 2021-07-27
categories: ["Oplossingen ► particuliere klant"]
question_id: 992663
---

[Itsme](https://www.itsme.be/) is een Belgische variant van DigiD, die Belgische burgers een uniek nummer geeft, maar wel publiek en privaat gebruikt kan worden. Dit doet Itsme door gebruikers te identificeren met de Belgische identiteitskaart of via een bank, waarna gebruikers de App kunnen gebruiken om op verschillende plekken desgevraagd hun digitale identiteit te laten zien. In december 2019 is Itsme ook in Nederland geïntroduceerd. Gegevens kunnen in de Itsme App zelf staan, of worden verrijkt door de Belgische overheid via het nationale register voor persoonsgegevens. 

**Aantal gebruikers**
Ongeveer 6,5 miljoen Belgen gebruiken anno 2022 het authenticatie-systeem Itsme om zich online te identificeren, transacties te bevestigen en documenten te ondertekenen. Op een populatie van 8,1 miljoen Belgen tussen achttien en tachtig jaar is dat zowat tachtig procent.

 **Recente ontwikkelingen**
Begin dit jaar maakte de [gemeente Rotterdam](https://tweakers.net/nieuws/193488/rotterdam-gaat-van-oorsprong-belgische-identiteitsapp-itsme-gebruiken.html) bekend dat het medewerkers en burgers de mogelijkheid gaat geven om zich via Itsme te identificeren. Itsme voldoet aan de vereisten om als [Europees inlogmiddel](https://tweakers.net/nieuws/143981/eu-verordening-voor-grensoverschrijdend-inloggen-met-eid-is-ingegaan.html) te dienen.

De overheid in Belgie werkt nu (2022) ook zelf aan een identificatiemiddel, klinkt het bij monde van [Mathieu Michel](https://www.computable.be/artikel/nieuws/overheid/7374828/5440850/overheid-werkt-aan-eigen-itsme.html) (MR), staatssecretaris voor Digitalisering. In de loop van volgend jaar zou een zogenaamde digitale portefeuille klaar zijn. De bedoeling is dat je via je smartphone toegang zal hebben tot bepaalde documenten zoals je identiteitskaart en rijbewijs. ‘We kunnen niet volledig afhankelijk zijn van een privébedrijf. Wat als Itsme morgen overgenomen wordt door een bedrijf buiten Europa’, laat Michel in Het Nieuwsblad optekenen.

---

[← Terug naar home]({{ site.baseurl }}/)
