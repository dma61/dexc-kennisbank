---
layout: post
title: "Afsprakenstelsel"
date: 2021-07-27
categories: ["Afsprakenstelsel"]
question_id: 992992
---

# Afsprakenstelsel

Een afsprakenstelsel is een set aan specificaties, regels en afspraken die de governance van een systeem met meerdere partijen bepalen. Een afsprakenstelsel wordt gevormd vanuit een gemeenschappelijk doel, het is gemaakt om transacties tussen de groep deelnemers te faciliteren, onder de set van afgesproken requirements. 

iDEAL en GSM zijn aansprekende voorbeelden van afsprakenstelsels voor betalen en mobiel telefoneren. Voordelen voor de consument:

- Ze kan van aanbieder veranderen;

- Ze kan zelf bepalen via welke bank ze betaalt;

- Ze kan met iedereen bellen. 

Op het terrein van Regie op Gegevens zijn ook afsprakenstelsels in ontwikkeling. De kracht van deze afsprakenstelsels is dat de gegevens bij de bron blijven staan en dat er geen sprake is van insluiting door leveranciers. Meerdere leveranciers geven namelijk invulling aan de rollen die het afsprakenstelsel onderkent. De meeste afsprakenstelsels kennen privacy en dataminimalisatie als basisbeginselen. Dataminimalisatie houdt in dat je alleen gegevens verwerkt die relevant zijn voor het doel van de verwerking. 

Een afsprakenstelsel voor ROPG kan sectoronafhankelijk zijn. Dit is een horizontaal afsprakenstelsel. Sectoren kunnen echter ook kiezen voor een eigen uitwerking van een afsprakenstelsel. Dit is een verticaal afsprakenstelsel.

---

[← Terug naar home]({{ site.baseurl }}/)
