---
layout: post
title: "Qiy"
date: 2021-07-27
categories: ["Afsprakenstelsel"]
question_id: 992996
---

Qiy is een voorbeeld van generiek horizontaal afsprakenstelsel dat ook in de financiële sector gebruikt kan worden.

![](https://static.helpjuice.com/helpjuice_production/uploads/upload/image/9209/direct/1627399429866-1627399429866.png)

De Stichting Qiy werkt sinds 2007 aan het Qiy Scheme. Dit afsprakenstelsel richt zich op alle individuen, organisaties en apparaten die persoonsgegevens verwerken. In tegenstelling tot MedMij beperkt Qiy zich niet tot een specifieke sector. 

Qiy stelt geen specifieke eisen aan authenticatie van personen, het gaat uit van de eisen die de data aanbieder vraagt o m de gebruiker te voorzien van gegevens. Het stelsel richt zich voornamelijk op eisen aan consent, opslag en gegevensuitwisseling. Voor de doorontwikkeling van het stelsel bestaan verschillende werkgroepen die opereren binnen de Qiy Foundation en de Review Board die input vanuit werkgroepen beoordeelt. Op dit moment werken drie operators volgens de principes van het Qiy stelsel: Dappre, fiKks en Financieel Paspoort. Elders in dit rapport worden deze operators toegelicht.

Qiy werkt vanuit het principe dat de consument toestemming geeft voor een specifieke gegevensuitwisseling en belooft de consument digitale zelfbeschikking. Via de persoonlijke Qiy Node beschikt het individu over de eigen gegevens en regelt hij zelf voor wie die gegevens beschikbaar zijn. Dit wordt mogelijk gemaakt via apps gebaseerd op het Qiy Afsprakenstelsel. Qiy voldoet aan de Europese data-wetgeving die vanaf mei 2018 geldt.

Figuur-x maakt de rol die de verschillende partijen spelen binnen het Qiy Netwerk inzichtelijk.
![](https://static.helpjuice.com/helpjuice_production/uploads/upload/image/9209/direct/1627399481624-1627399481624.png)

#### Figuur-x: Uitwisseling van persoonsgegevens via het Qiy Netwerk
De infrastructuur van Qiy bestaat uit een flexibel en schaalbaar netwerk van concurrerende leveranciers, met vrije toetreding. Daarbij maken we onderscheid tussen leveranciers die Qiy-domeinen uitgeven aan individuen (Issuers) en leveranciers die online dienstverleners aansluiten op het Qiy Netwerk (Serviceproviders). Bovendien maken we onderscheid tussen online dienstverleners die data aanleveren (Data Providers) en online dienstverleners die data ontvangen (Relying Parties). In de praktijk zullen veel online dienstverleners beide rollen aannemen.

---

[← Terug naar home]({{ site.baseurl }}/)
