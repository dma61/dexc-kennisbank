---
layout: post
title: "Opbouw Transport"
date: 2022-09-26
categories: ["Transport"]
question_id: 1533590
---

# Opbouw Transport

**Wetgeving**

De Europese Commissie stelt eisen aan het delen van data door data-intermediairs. Voorts is een wet in aantocht die het voor consumenten makkelijker moet maken om gegevens over te dragen die zijn gegenereerd door allerlei apparaten, van slimme gadgets in huis tot elektrische auto’s.

In de pensioensector zijn een aantal wetten van kracht die impact hebben op het delen van data met pensioendeelnemers.

De gang van zaken rond het voorstel voor de ‘’Wet gegevensverwerking door samenwerkingsverbanden’’ bewijst dat het uitwisselen van persoonsgegevens ook politiek gevoelig ligt.

**Bouwstenen/Principes**

Internet als basis

Digitale datadragers zijn onder meer cd’s, data-tapes, diskettes, Dvd’s, geheugenkaarten en USB sticks. Digitaal transport van data loopt echter veelal via Internet. Daarom loont het de moeite dit uit te leggen door de belangrijkste protocollen en standaarden kort te bespreken. Daarna gaan we over op het behandelen van asynchrone en synchrone gegevensuitwisseling.

Twee modellen komen aan de orde om de diverse Internet protocollen/standaarden te groeperen:

- OSI-model

- TCP/IP hiërarchie

Asynchrone en synchrone gegevensuitwisseling

We leggen uit wat het onderscheid is tussen asynchrone en synchrone gegevensuitwisseling en bespreken de verschillende vormen.

- Asynchrone gegevensuitwisseling kent verschillende verschijningsvormen:
Email;

- Downloaden/uploaden;

- S-HTTP en SFTP;

- Postvak;

- Postbus.

- Synchrone gegevensuitwisseling kent verschillende verschijningsvormen:
Screen scraping;

- Extranet;

- API.

Branchestandaarden voor transport

We bespreken diverse branchestandaarden voor transport. Een voorbeeld is het NextGenPSD2 Framework. Het NextGenPSD2 Framework biedt om PSD2 toe te passen een open, geharmoniseerde en interoperabele set Application Programming Interfaces (API's) als de veiligste en meest efficiënte manier om gegevens veilig te verstrekken. 

Cross-sectoraal datadelen

Aan de orde komt:

- De Data Sharing Coalition. Dit is een open internationaal initiatief waarin een grote verscheidenheid aan organisaties samenwerkt om de waarde van cross-sectoraal datadelen te ontgrendelen.

- International Data Spaces. Dit is een Europees initiatief om op gestandaardiseerde wijze en op basis van een referentie-architectuur het (gecontroleerd) delen van gegevens mogelijk te maken.

Overig

We geven inzicht in een variëteit aan bouwstenen en principes, onder meer Internet Of Things.

 **Oplossingen ► particuliere klant**

Het ophalen/transporteren van data is als functionaliteit veelal geïntegreerd in de oplossingen die in het onderdeel Services van de kennisbank aan de orde komen. Via de Ockto Brondata Service (OBS) kan de consument bijvoorbeeld zijn data delen met verschillende partijen binnen de hypotheekketen.

De Berichtenbox is onderdeel van “MijnOverheid” en is de persoonlijke brievenbus van de burger. De burger ontvangt hier digitale post van de overheid en een aantal andere instanties (zoals de pensioenfondsen). Pensioenuitvoerders mogen als één van de weinige niet-overheidspartijen gebruik maken van de Berichtenbox.

** ****Oplossingen ► zakelijke klant **

 Portalen

Bedrijven kunnen via portalen van financiële dienstverleners data downloaden en uploaden.
Namens een bedrijf kan ook een gemachtigde partij optreden, bijvoorbeeld een administratiekantoor. Naast functionaliteit voor downloaden/uploaden zijn vaak ook invoerschermen beschikbaar.

Koppelingen met Personeelsinformatiesystemen/Salarisadministraties

Tussen bedrijven en afnemende partijen zijn diverse gestandaardiseerde vormen van berichtuitwisseling aan de orde. Hierbij is niet zo zeer de wijze van transport gestandaardiseerd, maar wel de functionaliteit/samenstelling van berichten.

Een aantal rapporten geeft inzicht/overzicht over de koppelingen vanuit diverse pakketten die bij bedrijven in gebruik zijn.

**Oplossingen ► B2B (keten)**

We bespreken een verscheidenheid aan oplossingen/diensten. Tevens gaan we in op het inwinnen van deelnemermutaties op collectieve contracten en geven we een indruk van de koppelingen tussen applicaties van verschillende leveranciers.

---

[← Terug naar home]({{ site.baseurl }}/)
