---
layout: post
title: "Semantiek"
date: 2022-09-15
categories: ["Bouwstenen/Principes"]
question_id: 1513970
---

# Semantiek

[Semantiek](https://www.noraonline.nl/wiki/Semantiek) is door NORA gedefinieerd als "Leer van de betekenis van woorden en woordgroepen." Als je met elkaar praat moet je er van uit kunnen gaan dat je hetzelfde bedoelt met hetzelfde woord. Ook als digitale systemen gegevens moeten uitwisselen is een gedeelde betekenis noodzakelijk. In een specifieke context, zoals een domein of een proces, kunnen begrippen echter een specifieke betekenis hebben. Dit is de essentie van semantiek. 

Als we hetzelfde bedoelen als we met elkaar praten, zijn we (technisch) in staat om die informatie van elkaar over te nemen en kunnen we die informatie hergebruiken in onze eigen bedrijfsprocessen. Het goed beschrijven van de betekenis van woorden en gegevens is daarom cruciaal voor de interoperabiliteit. Waar dienstverlening grenzen overschrijdt, zoals pensioen of werk (arbeidsverleden) in het buitenland, komt daar nog een “multi-language” vraagstuk bij.

---

[← Terug naar home]({{ site.baseurl }}/)
