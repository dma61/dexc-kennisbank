---
layout: post
title: "PKIoverheid"
date: 2022-06-24
categories: ["Bouwstenen/Principes"]
question_id: 1419237
---

**Wat is het?**
PKIoverheid is de Public Key Infrastructure (PKI) van de Nederlandse overheid. Net als elke andere PKI is het een afsprakenstelsel om digitale certificaten uit te geven en te beheren. Public Key Infrastructure (PKI) voor de overheid, kortweg PKIoverheid of PKIo, maakt betrouwbare digitale communicatie mogelijk met, door en binnen de Nederlandse overheid. PKIoverheid is een infrastructuur, gebaseerd op digitale certificaten. Publieke en private Trust Service Providers (TSP) binnen het PKIoverheid stelsel realiseren een betrouwbare uitgifte van PKIo-certificaten. Deze uitgifte gebeurt onder strikte voorwaarden en toezicht van de Policy Authority PKIoverheid, en is belegd bij Logius. PKIo-certificaten kennen verschillende [toepassingen](https://kennisopenbaarbestuur.nl/media/256209/onderzoek_stimulering-pkioverheid-innovalor_19-4-2019.pdf): authenticatie van personen, website beveiliging, veilige versleutelde berichtenuitwisseling tussen servers en digitaal ondertekenen of waarmerken. Dit soort digitale certificaten raken aan [Regie Op Gegevens](https://www.logius.nl/diensten/pkioverheid) omdat ze zorgen dat organisaties zich naar elkaar kunnen authenticeren bij het ophalen van gegevens.

**Verschillende soorten certificaten**
Deze [PKIoverheid-certificaten](https://www.pki-overheid-certificaat.nl/certificaten/) zijn dus dé standaard voor het beveiligen van elektronische (overheids)diensten.

Er zijn dan ook verschillende certificaten te onderscheiden:

- Servercertificaten

- Beroepscertificaten

- Persoonlijke certificaten

- Groepscertificaten

******Voorbeeld toepassing**
Om digitaal aangiften te kunnen doen is een SBR-certificaat nodig. Dit PKIoverheid servercertificaat wordt gebruikt voor de opgaaf ICP en de aangiften OB, IB en VpB. Het SBR-certificaat zorgt voor een veilige uitwisseling van uw belastingaangiften en -gegevens met Digipoort, de elektronische postbus van de overheid.

---

[← Terug naar home]({{ site.baseurl }}/)
