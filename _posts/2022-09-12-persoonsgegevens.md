---
layout: post
title: "Persoonsgegevens"
date: 2022-09-12
categories: ["Bouwstenen/Principes"]
question_id: 1508192
---

# Persoonsgegevens

Persoonsgegevens kunnen worden onderverdeeld in een aantal soorten (categorieën). Het belang van deze indeling is gelegen in de verschillende mate van (wettelijk vereiste) zorgvuldigheid waarin deze categorieën mogen worden gebruikt. 

De figuur toont een verdeling van de verschillende categorieën gegevens gerelateerd aan personen.![](https://static.helpjuice.com/helpjuice_production/uploads/upload/image/9209/direct/1663014495392-persoonsgegevens.png) Hieronder volgt een korte beschrijving van de verschillende categorieën.

- 
**Algemene gegevens**. Dit is een heel breed begrip; alle gegevens die geen betrekking hebben op een persoon vallen hieronder, bijvoorbeeld bedrijfsinformatie. 

- 
**Persoonlijke gegevens** zijn gegevens die betrekking hebben op een persoon, maar niet zonder meer een natuurlijk persoon kunnen identificeren. Hierbij kun je bijvoorbeeld denken aan gegevens met betrekking tot een overleden persoon. Een overleden persoon valt niet onder de definitie van natuurlijk persoon, daarom kan het in dit geval nooit gaan om persoonsgegevens conform de AVG. Daarnaast verstaan we onder persoonlijke gegevens ook gegevens die zonder context niet herleidbaar zijn tot een natuurlijk persoon. Een kenteken kun je bijvoorbeeld herleiden tot een natuurlijk persoon als er toegang is tot het RDW. 

- 
**Persoonsgegevens conform AVG** zijn alle gegevens die betrekking hebben op een geïdentificeerd of identificeerbaar natuurlijk persoon. Onder persoonsgegevens vallen onder andere naam, adres, woonplaats, telefoonnummer en geboortedatum. Daarnaast kunnen gegevens over eenmanszaken ook persoonsgegevens zijn. Het grijze gebied van persoonlijke gegevens is van belang: gegevens die onder omstandigheden voldoen aan de definitie van de AVG en daardoor persoonsgegevens worden. Een voorbeeld is het dynamische IP-adres. In oktober 2016 besloot het Hof van Justitie dat een dynamisch IP-adres ook een persoonsgegeven kan zijn. Het is immers voor internetproviders mogelijk om een persoon te identificeren door hun eigen gegevens te combineren met een IP-adres. Voor partijen die niet eenvoudig toegang hebben of kunnen krijgen tot de gegevens van een internetprovider, is een dynamisch IP-adres geen persoonsgegeven. Naast schriftelijke gegevens kan beeldmateriaal, zoals foto’s of bewakingsbeelden, ook een persoonsgegeven zijn. De vorm van het gegeven moet je dus zeer ruim zien: op grond van de wet moet je enkel kijken of een gegeven (in welke vorm dan ook) tot een persoon is te herleiden. 

- 
**Bijzondere persoonsgegevens** zijn gevoelige gegevens zoals biometrische gegevens, ras, godsdienst, strafrechtelijk verleden en seksuele oriëntatie. Deze gegevens vereisen extra bescherming en mogen niet zomaar verstrekt worden, tenzij er een expliciete uitzondering voor is.

---

[← Terug naar home]({{ site.baseurl }}/)
