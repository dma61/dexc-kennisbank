---
layout: default
title: "Artikel 1488981"
date: 2022-08-30
categories: ["Bouwstenen/Principes"]
question_id: 1488981
answer_id: 1422539
---

# Artikel 1488981

Ockto schreef een [whitepaper](https://www.ockto.nl/online-identificatie-met-ocktoid/) over het online identificeren van klanten, met name met het oog op compliance. De verschillende methoden kunnen we ook inzetten bij registreren van personen bij een dienstverlener die authenticatiemiddelen verstrekt. Vooral vanuit perspectief van kosten en gemak is dit aantrekkelijk ten opzichte van controles als de persoon in levenden lijve verschijnt. Hierna volgt een korte opsomming van de besproken methoden. Ockto geeft in haar whitepaper ook een beeld van de voordelen en nadelen.

**Electronic Identity Verification (eIDV)**

Dit betekent dat je een digitale scan van het ID (zoals een rijbewijs, paspoort of ID-kaart) maakt en deze verifieert via een slimme softwareoplossing.

Bij eIDV wordt gecheckt of degene die het identificatiebewijs scant ook de eigenaar ervan is. Verschillende manieren bestaan om de echtheid van een document en de indiener daarvan te verifiëren:

- Document Verification via scan of foto

- Document Verification via NFC

- Biometric verification via selfie

- Biometric verification via video

**eID (electronic identity)**

Naast de verschillende vormen van eIDV, bestaat er nog een innovatieve oplossing voor digitale identificatie: eID. Dit staat voor ‘electronic identity’. Je kunt een eID (elektronische identiteit) zien als het digitale alternatief voor de fysieke vormen van ID die we in de echte wereld gebruiken, alleen veel veelzijdiger. Een eID is een geverifieerde dataset die betrekking heeft op de eigenaar. Deze kenmerken zijn veilig online te delen, zodat je kunt bewijzen dat jij jij bent. Een bekend voorbeeld van zo’n eID is iDIN. 

**OcktoID: **

[OcktoID](https://blog.ockto.nl/online-identificeren-vormen-digitale-id) combineert publieke en private bronnen van identificatie, om tot een uiterst betrouwbare identificatie te komen. Bovendien levert OcktoID financieel dienstverleners de complete dataset die nodig is om aan de Wwft te voldoen.

OcktoID maakt onder andere gebruik van persoonsgegevens uit de Basisregistratie Personen (BRP) van MijnOverheid in combinatie met iDIN. In het BRP staan bijna alle inwoners van Nederland geregistreerd. iDIN is te gebruiken door bijna iedereen met een Nederlandse bankrekening. Daardoor kan het merendeel van de Nederlanders OcktoID direct gebruiken.

---

[← Terug naar home]({{ site.baseurl }}/)
