---
layout: post
title: "Standaard Data-uitwisseling tussen Vermogensbeheer en Pensioenuitvoering"
date: 2024-02-17
categories: ["Gegevensstandaarden"]
question_id: 2416215
---

**Onderzoek**

Begin september 2023 verscheen het eindrapport ‘’[Resultaten onderzoek: Standaard voor datauitwisseling pensioenuitvoering & vermogensbeheer partijen](https://www.pensioenfederatie.nl/cms/streambin.aspxdocumentid=18380)’’.

Met de invoering/uitvoering van de Wet Toekomst Pensioenen (Wtp) is strakkere aansluiting tussen fondsvermogen en collectieve administratie van persoonlijke pensioenvermogens noodzakelijk. Daarmee neemt de frequentie van de noodzakelijke informatie-uitwisseling toe. In de huidige praktijk regelen pensioenuitvoerders en vermogensbeheerpartijen onderling de informatie-uitwisseling. Door de intensivering van de informatie-uitwisseling is standaardisatie van de informatie-uitwisseling gewenst.

Het genoemde eindrapport beschrijft de voor de uitwisseling benodigde functionele gegevens, de informatiestromen en de, daarvan medeafhankelijke, deelnemercommunicatie. 
De gegevens en informatiestromen zijn uitgewerkt voor zowel de solidaire premieregeling als de flexibele premieregeling.

Het eindrapport is gebaseerd op bijdragen van diverse organisaties, waaronder APG, AZL, Caceis, Capgemini, H&C, Van Lanschot Kempen IM, MN, Pensioenfederatie, SIVI en TKP. Middels een consultatieronde zijn onder andere nog diverse andere uitvoeringsorganisaties, fiduciairs, custodians en pensioenfondsen betrokken. Deze consultatieronde is afgerond en de input daaruit is verwerkt.

**Vervolg**
Het eindrapport vertaalde SIVI naar een gegevensstandaard gebaseerd op AFD 2.0 uit SVI AFS. Bij deze gegevensstandaard hoort een basisbericht met 14 berichten, vier voor SPR en tien voor FPR. De berichten worden bij voorkeur uitgewisseld via Webservices (API’s). JSON-Schema’s en voorbeeldberichten zijn beschikbaar

De documentatie beschrijft:

- Uitgangspunten en Processen: Richtlijnen voor het opzetten en onderhouden van effectieve gegevensuitwisselingsprocessen;

- De gegevensstandaard: de gegevens, de berichten en de samenhang daartussen;
Technische en Functionele Specificaties: Technische documentatie voor de implementatie van de standaard, inclusief JSON-schema’s;

- Governance: Kaders voor het beheer en de doorontwikkeling van de standaard.
De documentatie is gericht op analisten, ontwikkelaars, en andere professionals die betrokken zijn bij de implementatie van de standaard voor datauitwisseling tussen vermogensbeheer en pensioenuitvoering.

**Governance en beheer**
De standaard vertegenwoordigt een gezamenlijk belang van pensioenuitvoering en vermogensbeheer waarvoor het bestuurlijk en het inhoudelijk beheer moet worden belegd. Na introductie van de standaard ontstaan nieuwe wensen die al dan niet in de standaard zullen moeten worden opgenomen. 
Afgesproken is dat:

- Het eigenaarschap van de standaard bij de Pensioenfederatie berust.

- Inhoudelijk en bestuurlijk beheer rond de standaard vorm zal worden gegeven.

- De standaard beheerd wordt door beheerorganisatie SIVI. 

- Een klankboordgroep zal worden ingesteld ter ondersteuning van het beheer (bemensing vanuit pensioenuitvoering en vermogensbeheer).

Downloads van de handleiding en het eindrapport en verwijzing naar de technische documentatie op GitHub vind u hier: [https://www.sivi.org/pensioen/standaard-data-uitwisseling-vermogensbeheer-en-pensioenuitvoering/]()

---

[← Terug naar home]({{ site.baseurl }}/)
