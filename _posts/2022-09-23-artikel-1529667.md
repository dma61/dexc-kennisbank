---
layout: default
title: "Artikel 1529667"
date: 2022-09-23
categories: ["Huishoudboekjes"]
question_id: 1529667
answer_id: 1463235
---

# Artikel 1529667

Sprake is van een grote hoeveelheid aan tools die personen hulp bieden om een ‘huishoudboekje’ bij te houden. Deze tools helpen onder andere om inzicht te krijgen in de financiële situatie, faciliteren het maken van ‘spaarpotjes’ en geven saldomeldingen. Deze huishoudboekjes combineren vaak de rollen operator en data afnemer. 

Wanneer we naar de functionaliteiten van deze applicaties kijken, zien we dat ze verschillende mogelijkheden voor het verzamelen van gegevens bieden: applicaties die automatisch transactie informatie aggregeren van meerdere rekeningen (ongeacht bij welke banken de gegevens staan), applicaties die werken met informatie die handmatig geïmporteerd wordt door de gebruiker en applicaties die wel automatisch transactie informatie verwerken, maar zich beperken tot één rekening.

Het verdienmodel van deze applicaties is verschillend. Daar waar de huishoudboekjes vanuit een bank of bankrekening ontwikkeld is, wordt deze gratis aangeboden als service vanuit de bank. Bij de onafhankelijk ontwikkelde applicaties is sprake van jaarlijkse of maandelijkse abonnementen aangeboden. Waarbij er veelal een gratis ‘basis versie’ beschikbaar is en een ‘premium’ variant tegen betaling.

Volgens [Wijzeringeldzaken.nl](https://www.wijzeringeldzaken.nl/platform-wijzeringeldzaken/publicaties/monitor-financieel-gedrag-wijzer-in-geldzaken-2019.pdf) maakt 3% van de Nederlanders gebruik van een digitaal huishoudboekje. Dit percentage is al langere tijd stabiel. Wijzeringeldzaken.nl biedt overzicht biedt in de huishoudboekjes die op dit moment in de markt beschikbaar zijn: [https://www.wijzeringeldzaken.nl/huishoudboekjes/](https://www.wijzeringeldzaken.nl/huishoudboekjes/)

**Huishoudboekjes krijgen impuls door PSD2**

Huishoudboekjes geven inzichten in inkomsten en uitgaven. In het verleden zagen we dat huishoudboekjes inkomensgegevens verzamelden door gegevens handmatig in te laten voeren door de gebruiker of door gebruik te maken van screen scraping. We zien echter dat steeds meer oplossingen gebruik maken van het automatisch ophalen van betaalgegevens onder consent van de gebruiker op basis van een PSD2-vergunning. Gebruik makend van de mogelijkheden die door PSD2 zijn ontstaan, zien we ook nieuwe initiatieven zoals Dyme en Grip van de grond komen. Het lijkt erop dat de PSD2-wetgeving een nieuwe impuls aan huishoudboekjes heeft gegeven. Dit zien we ook bij vergelijkbare oplossingen in het schuldendomein.

---

[← Terug naar home]({{ site.baseurl }}/)
