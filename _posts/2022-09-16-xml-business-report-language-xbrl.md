---
layout: post
title: "XML Business Report Language (XBRL)"
date: 2022-09-16
categories: ["Standaarden ►zakelijke klant"]
question_id: 1515459
---

XML Business Report Language (XBRL) is de open internationale standaard voor digitale bedrijfsrapportage. De standaard wordt beheerd door het XBRL International consortium. XBRL wordt over de hele wereld gebruikt, in meer dan vijftig landen. Inmiddels worden ieder jaar miljoenen 
– digitale - XBRL-verslagen gerealiseerd ter vervanging en verbetering van de voormalige op papier gebaseerde rapporten.  

Kort gezegd biedt XBRL een taal waarin door de “rapportage-eiser” gegevens zodanig kunnen worden gedefinieerd dat er over de gevraagde invulling geen misverstanden mogelijk zijn. Die definities worden ondergebracht in een zogenaamde taxonomie. Een XBRL taxonomie is een verklarende lijst of gegevenswoordenboek van termen die gebruikt worden, inclusief hun onderlinge samenhang in een specifiek (XML) formaat   Op basis van die taxonomie kunnen de aan te leveren gegevens al voor het aanleveren worden gecontroleerd (gevalideerd). 

Technisch gesproken is XBRL een op XML gebaseerde ‘open standaard’ die het mogelijk maakt de uitwisseling van gegevens zowel op technologisch (‘syntactisch’) als op betekenis (‘semantisch’) niveau te standaardiseren. 

Deze – dus impliciet correct geïnterpreteerde - gegevens kunnen vervolgens worden gebruikt om de inhoud van financiële overzichten of andere soorten compliance-, prestatie- en bedrijfsrapporten weer te geven. 

XBRL verrijkt de bestaande rapportage mogelijkheden met duidelijk gedefinieerde gegevens, beschreven in een platformonafhankelijke (XML) taal, die digitaal kunnen worden uitgewisseld. 

Het XBRL-formaat vereenvoudigt dus de wijze waarop gegevens gebruikt, gedeeld, geanalyseerd en verrijkt kunnen worden. 

In Nederland wordt XBRL gebruikt voor onder andere belastingaangiften, jaarverantwoording en kredietrapportages. Organisaties wisselden tot nog toe bedrijfsinformatie uit op de meest uiteenlopende manieren zoals op papier of elektronisch als word-document, pdf of spreadsheet. Met XBRL is het mogelijk om gegevens te verzamelen, elektronisch uit te wisselen, te analyseren en zo nodig nader te bewerken. 

In toenemende mate stellen partijen als de [DNB](https://www.dnb.nl/login/digitaal-loket-rapportages/xbrl-als-gegevensstandaard/) aanlevering in XBRL verplicht. KvK zal naar alle waarschijnlijkheid in de komende jaren volgen. De pensioensector rapporteert bijvoorbeeld sinds 2019 middels de nieuwe rapportagelijn Digitaal Loket Rapportages (DLR) de rapportages omtrent het Financieel Toetsingskader (FTK) aan DNB. Vanaf 2021 zijn daar de Maand Effecten Rapportages (MER) bijgekomen. 

Meer informatie en hulpmiddelen over XBRL en Standard Business Reporting is te vinden op. 

[Kenniscentrum XBRL](https://www.sbr-nl.nl/over-sbr/kenniscentrum-xbrl)

[Kennisportaal SBR](https://sbr-nl.nl/sbr-in-de-praktijk/kennisportaal)

---

[← Terug naar home]({{ site.baseurl }}/)
