---
layout: post
title: "Rechten voor consumenten"
date: 2021-07-27
categories: ["Algemene Verordening Gegevensbescherming (AVG)"]
question_id: 992554
---

# Rechten voor consumenten

Rechten voor consumenten scheppen de ruimte voor regie. Hierna leggen we kort uit wat de diverse rechten voor consumenten volgens de AVG zijn.

Recht om toestemming te geven en in te trekken

Het is verplicht de consument te wijzen op het recht om de gegeven toestemming in te trekken. Het intrekken van toestemming moet net zo gemakkelijk zijn voor de consument als het geven ervan. Bijvoorbeeld wanneer toestemming digitaal is verleend, moet het ook mogelijk zijn deze toestemming digitaal in te trekken en niet via andere ingewikkeldere wegen zoals per post. 

Recht van inzage

Een consument heeft het recht om van de verwerkingsverantwoordelijke te horen als hij zijn persoonsgegevens verwerkt. De consument heeft recht op inzage in deze gegevens bij verwerking van zijn persoonsgegevens. Daarnaast heeft hij onder andere recht op informatie over:

- de doelen van de verwerking;

- de betrokken categorieën van persoonsgegevens;

- de ontvangers die de persoonsgegevens krijgen;

- de opslagperiode;

- het feit dat de consument het recht heeft op het indienen van een verzoek tot rectificatie en een verzoek tot het wissen of beperken van de gegevens;

- het feit dat de consument een klacht kan indienen.

De impact van dit recht op de systemen bij verzekeraars, volmachten en intermediairs is groot. De keten moet een adequate administratie voeren voor de verwerking van persoonsgegevens.

Recht om vergeten te worden

Een consument heeft soms het recht om zijn opgeslagen persoonsgegevens te laten verwijderen. Een verantwoordelijke moet een verzoek daarvoor inwilligen als één van de volgende gevallen van toepassing is:

- de opslag van de gegevens is niet langer nodig voor de doelen waarvoor zij zijn verzameld;

- de consument trekt de gegeven toestemming in en er is geen andere rechtsgrond voor de verwerking;

- de consument maakt bezwaar tegen de verwerking;

- de gegevens zijn onrechtmatig verwerkt;

- wissen van gegevens is nodig om te voldoen aan een wettelijke verplichting.

De verwerkingsverantwoordelijke moet redelijke maatregelen nemen om de gegevens te verwijderen, maar ook om iedere koppeling naar kopie of reproductie te wissen. Verder geldt hier natuurlijk wel dat wettelijke bewaartermijnen gelden voor gegevens die ze wettelijk moet bewaren.

Indien het verwerkingsverantwoordelijke besluit de gegevens te anonimiseren, mag ze deze bewaren, op voorwaarde dat ze niet tot een individu te herleiden zijn.

### Inzien klantgegevens

Privéomstandigheden kunnen wijzigen. Een klant wil dan misschien zijn gegevens inzien om te bepalen of wijzigingen nodig zijn. Een verzekeraar biedt een klant in dit geval toegang tot een ‘mijn omgeving’ waar de klant al zijn persoonsgegevens kan inzien. Conform de wet moet de verzekeraar toegang bieden tot alle persoonsgegevens betreffende de klant waarover de verzekeraar beschikt.

---

[← Terug naar home]({{ site.baseurl }}/)
