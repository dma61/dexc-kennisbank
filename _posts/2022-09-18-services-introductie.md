---
layout: post
title: "Services Introductie"
date: 2022-09-18
categories: ["Services"]
question_id: 1516242
---

# Services Introductie

**Services voor de particuliere klant**

Data ontsluiten we niet alleen, maar allerlei diensten voegen ook waarde toe. We illustreren dit aan de hand van het belang van financiële data voor de consument. 

Services die de consumenten regie geven over financiële gegevens afkomstig uit verschillende databronnen voegen veel waarde toe voor diezelfde consumenten:

- Het zijn voor mensen belangrijke gegevens die tijdens de hele levensloop een rol spelen en bovendien erg privacygevoelig zijn. Dit laatste brengt met zich mee dat wetgeving – onder meer de Algemene Verordening Gegevensbescherming – een belangrijke rol speelt.

- Het zijn gegevens die gedistribueerd opgeslagen zijn in zowel het private als publieke domein. Dit betekent dat regie in termen van – met 1 druk op de knop kan ik over de gegevens beschikken, ze filteren en ter beschikking stellen aan afnemers – niet vanzelfsprekend is.

- Naarmate de regie leidt tot snellere en effectievere allocatie van gegevens ten behoeve van de geselecteerde dienstverleners, zijn de achterliggende processen effectiever en efficiënter. 

Regie op financiële gegevens moet het mogelijk maken dat consumenten sneller en beter overzicht hebben over hun financiële positie en de data kunnen delen met dienstverleners (hypotheekadviseurs, pensioenadviseurs, financiële planners, schuldhulp verleners etc.). Meer inzicht in de eigen financiële gegevens zou betekenen dat ook mensen ook meer verantwoordelijkheid kunnen nemen voor de eigen financiën (eigen regie op financiën). Dit beperkt de maatschappelijke schade door schulden en armoede.Binnen regie op financiële gegevens zijn meerdere domeinen te identificeren:

- Hypotheken;

- Pensioenen;

- Beleggingsverzekeringen;

- Financiële planning;

- Verzekering tegen arbeidsongeschiktheid, werkloosheid, overlijden;

- Charitatieve voorzieningen;

- Consumptieve financiering;

- Private lease;

- Verhuur (vastgoed);

- HR.

**Services voor de zakelijke klant**

Voor bedrijven zijn diensten beschikbaar die ondersteuning bieden bij het doorgeven van gegevens in het verlengde van contractuele en wettelijke verplichtingen. Denk bijvoorbeeld aan het doorgeven van deelnemermutaties op collectieve contracten.

**Services binnen de keten**

De keten bedient de particuliere en zakelijke klant. Gelet op het belang van data voor deze klanten is data ook voor de keten essentieel. Ketenpartijen delen voor veel processen ook onderling data, bijvoorbeeld verzekeraars en adviseurs, verzekeraars en schadeherstellers.

Voorbeeld: auto verzekeren voor juiste waarde

Een klant verzekert een nieuwe auto, maar wil niet onderverzekerd zijn. De verzekeraar kan met Automotive Data Scan 360 (Audascan 360) van Solera gedetailleerde informatie opvragen. [Audascan 360](https://solera.nl/audascan360) levert RDW-, Autotelex-, Kiwa SCM-, en Solera-voertuigdata. Daardoor bevat Audascan 360 naast standaard voertuigdata afkomstig van de RDW ook informatie over:

- Standaard en optionele veiligheidsopties;

- Gemiddelde reparatiekosten;

- Schadefrequentie;

- Alarmcertificaten;

- Diefstal ratio op voertuig;

- Diefstal ratio op onderdelen;

- De meldcode.

Voorbeeld: kickstart financieel advies

Om een klant een goed financieel advies te geven is veel persoonsinformatie nodig. Het beschikbaar stellen en verwerken van deze informatie kost veel tijd. Deelt de consument met Ockto zijn gegevens dan bespaart dat veel tijd. Ockto ontsluit data uit verschillende bronnen (onder meer UWV, Belastingdienst, MijnPensioenOverzicht, DUO, MijnOverheid) en Ockto heeft koppelingen met de voor financieel advies belangrijke softwarepakketten. Via Ockto gedeelde gegevens hoeven we dan niet meer handmatig in te voeren.

Voorbeeld: delen data tussen verzekeraar en adviseur

Maandelijks stelt de verzekeraar vast voor welke polissen zij premie- en provisienota’s gaat versturen. Voor deze polissen stuurt hij prolongatieberichten naar zijn adviseurs. Deze adviseurs kunnen dan onder meer de provisie automatisch boeken en nota’s versturen naar klanten.

---

[← Terug naar home]({{ site.baseurl }}/)
