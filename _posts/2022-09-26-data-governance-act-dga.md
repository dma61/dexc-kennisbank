---
layout: post
title: "Data Governance Act (DGA)"
date: 2022-09-26
categories: ["Wetgeving"]
question_id: 1533594
---

De Europese Commissie (EC) wil met de ‘[Data Governance Act’](https://ec.europa.eu/info/strategy/priorities-2019-2024/europe-fit-digital-age/european-data-strategy_nl) (DGA)datadelen tussen landen en sectoren binnen de EU [makkelijker en betrouwbaarder](https://www.digitaleoverheid.nl/nieuws/ec-stelt-nieuwe-regels-datadeling-voor/pk_campaign=nieuwsbrief-19-2020) maken. De kern van de verordening is dat zogenaamde data-intermediairs gaan functioneren als een neutrale partij die data-houders en data-gebruikers met elkaar verbindt. Deze intermediairs moeten een Europees alternatief bieden voor de grote techbedrijven; ze moeten aan strenge eisen gaan voldoen om hun neutraliteit te waarborgen. En ze mogen de gegevens niet op eigen initiatief verhandelen.

De verordening bestaat uit:

- Maatregelen voor meer vertrouwen in datadeling;

- EU-regels over neutraliteit voor de betrouwbaarheid data-intermediairs;

- Maatregelen om het gebruik van bepaalde overheidsdata in makkelijker te maken; bijvoorbeeld hergebruik van bepaalde gezondheidsgegevens;

- Manieren om Europese burgers en bedrijven zeggenschap te geven over het gebruik van hun data.

De EU Data Governance Act is op 3 juni 2022 gepubliceerd in het Publicatieblad van de Europese Unie. De DGA, die voorziet in een betere toegang tot overheidsgegevens met het oog op de ontwikkeling van nieuwe producten en diensten, treedt op 23 juni 2022 in werking en is van toepassing op bedrijven 15 maanden daarna.

---

[← Terug naar home]({{ site.baseurl }}/)
