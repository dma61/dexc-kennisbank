---
layout: default
title: "Artikel 1513959"
date: 2022-09-15
categories: ["Wetgeving"]
question_id: 1513959
answer_id: 1447529
---

# Artikel 1513959

In de financiële sector is veel wetgeving van toepassing. Het is niet relevant deze hier uitgebreid te gaan bespreken. Deze [wetgeving](https://www.joho.org/nl/hoe-zijn-verzekeringen-bij-wet-geregeld-chapter-1) heeft invloed op de betekenis van begrippen die in gegevenswoordenboeken worden gebruikt. Een paar voorbeelden maken dit duidelijk. 

- De Uniforme Pensioenaangifte is gebaseerd op de Loonaangifte. In de Wet SUWI is aangegeven welke gegevens met welk doel in de Loonaangifte worden uitgevraagd. Daar staat ook voor welke doeleinden de gegevens mogen worden gebruikt.

- In het [Burgerlijk Wetboek](https://wetten.overheid.nl/BWBR0005290/2022-07-01) staat over de polis: ‘’De verzekeraar geeft zo spoedig mogelijk een akte, polis genaamd, af, waarin de overeenkomst is vastgelegd. Een polis die is opgemaakt op een wijze als bedoeld in [artikel 156a lid 1](https://wetten.overheid.nl/BWBR0001827/2022-07-01/#BoekEerste_TiteldeelTweede_AfdelingNegende_Paragraaf2_Artikel156a) van het Wetboek van Burgerlijke Rechtsvordering moet zijn voorzien van een elektronische handtekening als bedoeld in artikel 3, onderdeel 12, van verordening (EU) nr. 910/2014 van het Europees Parlement en de Raad van 23 juli 2014 betreffende elektronische identificatie en vertrouwensdiensten voor elektronische transacties in de interne markt en tot intrekking van richtlijn 1999/93/EG (PbEU 2014, L 257). De verzekeraar is niet verplicht een polis af te geven indien de aard van de overeenkomst afwijkend gebruik rechtvaardigt en de verzekeringnemer bij afgifte van de polis geen belang heeft.’’

- De [wet aansprakelijkheidsverzekering motorrijtuigen](https://wetten.overheid.nl/BWBR0002415/2020-01-01) definieert motorrijtuigen als: ‘’alle rij- of voertuigen, bestemd om anders dan langs spoorstaven over de grond te worden voortbewogen uitsluitend of mede door een mechanische kracht, op of aan het rij- of voertuig zelf aanwezig dan wel door electrische tractie met stroomtoevoer van elders; als een deel daarvan wordt aangemerkt al hetgeen aan het rij- of voertuig is gekoppeld of na koppeling daarvan is losgemaakt of losgeraakt, zolang het nog niet buiten het verkeer tot stilstand is gekomen’’.

Een kenteken is volgens dezelfde wet: ‘’een kenteken als bedoeld in artikel 36 van de wegenverkeerswet 1994’’.

Het uitwisselen van gegevens op basis van gegevensstandaarden is uiteraard aan wet- en regelgeving onderhevig, denk hierbij alleen maar aan de Algemene Verordening Gegevensbescherming. Dit is elders in deze kennisbank uitgebreid aan orde.

---

[← Terug naar home]({{ site.baseurl }}/)
