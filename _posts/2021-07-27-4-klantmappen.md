---
layout: post
title: "Klantmappen"
date: 2021-07-27
categories: ["Klantmappen"]
question_id: 993099
---

Via een klantmap heeft de klant online toegang tot zijn/haar eigen klantdossier. De klant kan hier veelal heel eenvoudig polissen bekijken, mutaties doorgeven of zelf documenten uploaden. De klant ziet zo in één oogopslag welke producten hij/zij heeft lopen en heeft vierentwintig uur per dag, zeven dagen per week toegang tot zijn/haar gegevens. Daarnaast beschikt de klantmap over services waarmee de klant gemakkelijk contact op kan nemen, vragen kan stellen of zelf direct eventuele schades kan melden.

Klantmappen in de verzekeringsketen worden gerealiseerd en aangeboden door diverse partijen zoals blijkt uit onderstaande figuur.

![](https://static.helpjuice.com/helpjuice_production/uploads/upload/image/9209/direct/1627401754557-img9.jpg)

### Klantmappen Intermediair

- Intermediair Zelfbouw

- Intermediair via leverancier administratiepakket

- Intermediair via serviceprovider

Het inrichten van klantmappen kent nog te veel drempels/vereist te veel aandacht. Intermediair kan eigenlijk alleen bij voldoende omvang of via een serviceprovider een serieuze online propositie neerzetten.

Bij de inrichting van klantmappen is datakwaliteit vaak een punt van aandacht. Vooral voor het tonen van provinciale verzekeringen binnen een klantmap is de informatieverstrekking door verzekeraars (ADN-berichten) niet altijd van voldoende niveau of compleet genoeg. Dit maakt dat met de hand moet worden aangevuld.

In de klantmap van een intermediair ziet de klant veelal alleen de polissen die via desbetreffende intermediair zijn afgesloten.

De klant kan in een klantmap zijn gegevens beheren, maar het delen met anderen wordt niet ondersteund.

### Klantmap Verzekeraar
In de online omgeving van de verzekeraar heeft de klant toegang tot zijn/haar klantdossier.

Dit speelt vooral bij directe distributie, maar ook bij intermediaire distributie, bijvoorbeeld hypotheken.

De klantmap over alle aanbieders heen – Mijnverzekeringenopeenrij – hield in 2019 op te bestaan. Volgens het Verbond van Verzekeraars was onvoldoende capaciteit bij de verzekeraars om de website tot een volwaarde dienst te ontwikkelen . Het initiatief voor Mijnverzekeringenopeenrij werd al in 2012 genomen en lag in het verlengde van de vraag vanuit de consument. Wat zeker ook meespeelde was het gegeven dat voor Mijnverzekeringenopeenrij het Burgerservicenummer van de klanten niet gebruikt mocht worden om analoog aan MijnPensioenoverzicht een Verwijsindex op te bouwen.

### 
**A**. **Intermediair - Eindklant**

Vooral grote intermediaire organisaties ontwikkelen zelf een klantmap of kopen een hiervoor ontwikkelde software omgeving.

Veel assurantiesoftware leveranciers bieden in meer of mindere mate de optie een klantmap voor eindklanten in te richten. Daarnaast zijn er leveranciers die losse klantmap omgevingen aanbieden. 

Bij het zelf ontwikkelen van een eindklantomgeving of de samenwerking met een derde leverancier is het koppelen met de assurantiesoftware niet altijd mogelijk of in functie van de omvang van het intermediair kostbaar.

### **A. Verzekeraar – Intermediair**
Sprake is van onvoldoende ondersteuning voor kwalitatief goede data in klantmap intermediair.

Huidige ADN-berichten geven geen compleet polisbeeld. Daardoor is sprake van incomplete informatie binnen assurantiesoftware en klantmap, tenzij handmatig aangevuld. Anno 2019 waar de eindklant inzicht en overzicht verwacht is een compleet update bericht en/of raadpleeg webservice gewenst. 

### **C/D Serviceprovider – Intermediair**
Een aantal serviceproviders biedt een uitgebreide ondersteuning voor de in volmacht gesloten posten. Voor provinciale verzekeringen is de ondersteuning minder, doordat een compleet polisbeeld vanuit de verzekeraar ontbreekt.

### **E. Verzekeraar – Serviceprovider**
De afhandeling van provinciale verzekeringen creëert veel overhead bij serviceproviders. Bijkomend is het lastig een compleet polisbeeld te presenteren in dossier/klantmap. Huidige ADN-berichten geven geen compleet polisbeeld. Daardoor is sprake van incomplete informatie binnen assurantiesoftware en klantmap, tenzij handmatig aangevuld.

---

[← Terug naar home]({{ site.baseurl }}/)
