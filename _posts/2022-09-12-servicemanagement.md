---
layout: post
title: "Servicemanagement"
date: 2022-09-12
categories: ["Bouwstenen/Principes"]
question_id: 1508178
---

Bij servicemanagement gaat het om het koppelen van databronnen en data afnemers: welke informatie is waar en op welke wijze beschikbaar Het is de catalogusrol binnen regie op gegevens. In de weg naar interoperabiliteit is dit een belangrijke functie. Bronnen worden vindbaar en in de governance kan worden geregeld welke bronnen in het ecosysteem of afsprakenstelsel beschikbaar zijn.

Het ontbreekt aan goede voorbeelden in de financiële sector; daarom een uitstapje naar het medische domein. [MedMij](https://www.medmij.nl/) is een Nederlandse standaard voor het veilig uitwisselen van gezondheidsgegevens tussen de burger en zorgprofessionals. Deze uitwisseling vindt plaats via een PGO, een persoonlijke gezondheidsomgeving. Vanuit een PGO met een MedMij-label kunnen medische gegevens worden verplaatst naar een andere PGO met MedMij-label. Servicemanagement is een belangrijk onderdeel in het MedMij afsprakenstelsel, met strikte regels voor opname in de Catalogus. De Catalogus bevat de Gegevensdiensten die over het MedMij-netwerk kunnen worden ontsloten. De Catalogus wordt formeel gepubliceerd in XML-formaat. Een [overzicht](https://afsprakenstelsel.medmij.nl/display/MMCatalogus/Actuele+gegevensdiensten) van de actuele gegevensdiensten is beschikbaar.

---

[← Terug naar home]({{ site.baseurl }}/)
