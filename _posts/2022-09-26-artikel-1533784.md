---
layout: default
title: "Artikel 1533784"
date: 2022-09-26
categories: ["Bouwstenen/Principes"]
question_id: 1533784
answer_id: 1467351
---

# Artikel 1533784

Het Internet der Dingen (IoT) is een ontwikkeling waarbij vele apparaten en objecten op een eenvoudige en goedkope manier met elkaar kunnen communiceren. Deze ontwikkeling is mogelijk gemaakt door de miniaturisering van elektronische componenten zoals zender-ontvanger-combinaties en batterijen, de opkomst van het internet en communicatieafspraken. Edge computing is een manier om dataverkeer van IoT-apparaten te stroomlijnen en om lokale data-analyses real-time aan te bieden. ** **

**Kansen voor verzekeraars**

De mogelijkheden voor verzekeraars zijn legio, denk alleen maar aan op gebruik gebaseerde verzekeringen en slimme huizen. Verzekeraars zullen in eerste instantie profiteren van slimme huizen dankzij duidelijke voordelen op het gebied van het voorkomen van schade door vroegtijdige waarschuwing. Twee voorbeelden: Stormschade wordt voorkomen doordat open ramen bij regen of storm op tijd sluiten, of waterschade wordt voorkomen doordat lekkages snel worden herkend en relevante afsluiters automatisch worden gesloten. Intelligente sensoren en actuatoren helpen bij het vroegtijdig herkennen en voorkomen van schadeveroorzakende gebeurtenissen.  ![](https://static.helpjuice.com/helpjuice_production/uploads/upload/image/9209/direct/1664185041599-1664185041599.png)

**Pleidooi voor regie consument over delen voertuigdata**

ANWB, BOVAG, FOCWA, RAI After-market, VACO, Verbond van Verzekeraars en VNA zijn aangesloten bij AFCAR, een Europese alliantie die pleit voor nieuwe (Europese) wetgeving en handhaving van bestaande regelgeving om de keuzevrijheid van de consument met betrekking tot voertuigdata te borgen. 

Hiervoor genoemde organisaties bepleiten in een [brief van medio juni 2021](https://www.verzekeraars.nl/publicaties/actueel/pleidooi-voor-neutraal-platform-delen-voertuigdata) aan formateur Hamer dat de consument de regie moet krijgen over de eigen voertuigdata. De organisaties zijn voorstander van het wettelijk verankeren van een Secure On-Board Telematics Platform (S-OTP): een neutraal en veilig platform voor het ongecensureerd delen van voertuigdata. S-OTP maakt eerlijke concurrentie en onafhankelijk ondernemerschap in de automotive sector mogelijk, aldus de organisaties.

Consumenten moeten de regie hebben over de door hen gegenereerde voertuigdata. Dit bepleit ook [onderzoek](https://www.ecorys.com/sites/default/files/2020-04/rapport-delen-voertuigdata-en-interfaces-ecorys.pdf) van Ecorys in opdracht van het ministerie van Infrastructuur en Waterstaat en het ministerie van Economische Zaken en Klimaat. Het rapport geeft een scala aan beleidsopties en interventies.

---

[← Terug naar home]({{ site.baseurl }}/)
